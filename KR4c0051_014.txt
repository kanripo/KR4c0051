# -*- mode: mandoku-view; -*-
#+TITLE: 劉夢得文集
#+DATE: 2015-09-11 08:17:40.028364
#+PROPERTY: ID KR4c0051
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0164-014劉夢得文集-卷第十四.
<pb:KR4c0051_SBCK_014-1a>¶
劉夢得文集卷第十四¶
　　書¶
　　　上杜司徒　獻權舎人¶
　　　代荅于襄州　荅元使君¶
　　　荅竇中丞　荅柳子厚¶
　　　與柳子厚　荅薛郎中論方書¶
　　　與刑部韓侍郎　論書儀¶
　　上杜司徒(時元和/元年)¶
月日故吏守朗州司馬貟外置同正貟劉某謹¶
齋沐致誠命㒒夫持書敢獻于司徒相公閤下¶
<pb:KR4c0051_SBCK_014-1b>¶
昔稱韓非善著書而&KR0003;難孤憤尤爲激切故司¶
馬子長深悲之爲著于篇顯白其事夫以非之¶
書可謂善言人情使逢時遇合之士觀之固無¶
以異於佗書矣而獨深悲之者豈非遭罹世故¶
益感其言之至邪小人受性顓蒙渉道未至末¶
學見淺少年氣粗常謂盡誠可以絶嫌猜徇公¶
可以弭讒愬謂愼獨防微爲近隘謂艱貞用晦¶
爲廢忠蒭狗巳陳刻舟徒識罟檴隨足倀然無¶
知事去凝想時時自𥬇然後知韓非之善&KR0003;司¶
馬子長之深悲跡符理㑹千古相見雖欲勿悲¶
<pb:KR4c0051_SBCK_014-2a>¶
可乎大凡&KR0106;人之所以靈於庶𩔖以其能羣以¶
勝物也烈士之所以異於&KR0106;人以其伏節以死¶
誼也然則交相喪者世與道難合并者機與時¶
是以有死誼之心而卒不獲其所者世人悲之¶
獲其所矣而一旦如不得終焉者君子悲之世¶
人之悲悲其不遇無成而虧故其感也近君子¶
之悲悲其不幸旣得而喪故其感也深其悲則¶
同其所以爲悲則異&KR0002;小人者其不幸歟閒者¶
昧於藩身推致危地始以飛謗生釁終成公議¶
抵刑旬朔之閒再投裔土外黷相公知人之鑒¶
<pb:KR4c0051_SBCK_014-2b>¶
内貽慈親非疾之憂常恐恩義兩乖家國同&KR0018;¶
寒心銷志以生爲慙雖欲瀝血以自明𥸤天以¶
自訴適足來衆多之誚豈復有特逹見知者邪¶
遂用詛盟於心不復自白以内咎爲弭謗之具¶
以吞聲爲窒𨻶之媒庶乎日月至焉而是非乃¶
辨㑹友人江陵法曹&KR0122;韓愈以不幸相悲且曰¶
相國扶風公之遇子也厚非獨余知之天下之¶
人皆知之矣余聞初子之橫爲口語所中獨相¶
國深明之及不得巳而退則爲之流涕以訣又¶
不得巳而譴則爲之擇地以居求之於今難與¶
<pb:KR4c0051_SBCK_014-3a>¶
侔矣抑余又聞曩子之介于司徒府奉誠敬於¶
山園上公亟稱於人以爲不懈于位今則有脩¶
儀以賛其詔相者有備物以賛其容衛者七月¶
禮畢一朝慶行誥言𫾻之授以顯秩子獨足趾¶
一跌而前勞併&KR0162;祝網之辰動絓踈目可封之¶
代乃爲窮人斯常情之所悲矧知子之厚者夫¶
踣者思起必謼而求拯疾者思愈必呻而求醫¶
子謼於有力而呻於有術如何以箝口自絶爲¶
智以甘心受誣爲賢嗛然自咎求知於黙彼李¶
斯逐焉而爲上卿鄒陽囚焉而爲上客二子者¶
<pb:KR4c0051_SBCK_014-3b>¶
豈黙以求知者邪&KR0002;可訴而不言則䧟於畏可¶
言而辯則隣於怨畏與怨君子之所不處子其¶
處之哉韓生之言未及竟而小人不知感從中¶
來始&KR0956;然以愧又缺然以慄終悄然以悲悲斯¶
歎歎斯憤憤必有泄故見乎辭敢聞左右投所¶
閔也嗟夫人之至信者心目也天性者父子也¶
不惑者聖賢也然而於竊鈇而知心目之可亂¶
於掇蜂而知父子之可閒於拾煤而知聖賢之¶
可疑況乎道謝孔顔恩異天性是非之際愛惡¶
相攻爭先利途虞相軋則釁起希合貴意雖無¶
<pb:KR4c0051_SBCK_014-4a>¶
嫌而謗生魯酒致邯鄲之圍飛鳶生愽者之禍¶
伯仁之殺由偶對伯奢之寃以器聲動罹險中¶
皆出意表雖欲周防(去)亦難曲施加以吠聲者¶
多辯實者寡飛語一發臚言四馳萌牙始&KR0108;枝¶
葉俄茂方謂語怪終成禍梯嗚呼人必求知不¶
能自逹何投分效節有積塵之難何&KR0626;行愛㢮¶
有決防之易何將進之日必自見其可而後親¶
何將退之時乃人言其否而遂棄良由邪人必¶
微邪謀必隂隂則難明微則易信罔極泰甚古¶
今同途是以前脩鑒其&KR0002;此姑以推心取信不¶
<pb:KR4c0051_SBCK_014-4b>¶
以循迹生嫌由是求忠臣於孝子求良婦於罵¶
己食子盡節也推其忍可以疑心放麛違命也¶
推其仁可以屬國&KR0002;謂其孝於親未必能忠專¶
於夫未必能貞忍於子未必能忍於其他仁於¶
獸未必能仁於其𩔖則是天下之人盡不可信¶
而盡可誣固不然也凡人之行己必&KR0106;於所安¶
苟非狂易不能甚異小人自居門下僅踰十年¶
未甞信宿而不侍坐率性所履固無遁逃言行¶
之閒足見眞態伏惟推心以明其迹追往以鑒¶
于今苟謂其甞掩人以自售矣甞近名以冒進¶
<pb:KR4c0051_SBCK_014-5a>¶
矣甞欺謾於言&KR0003;矣甞踏貪於求取矣甞狎比¶
其𤨏細矣甞媒孽其僚友矣甞矯激以買直矣¶
甞詀讘以取容矣甞漏言於諮諏矣甞販務於¶
簿書矣有一于此雖人謂其賢我得而刑也豈¶
止於弃乎苟或反是雖人謂其盜我得而任也¶
庸可而弃乎由是而言小人之善否不在衆人¶
所以受譴巳還行及半歳當食而歎聞絃尚驚¶
不以衆人之善爲是非唯以相公之意爲衡準¶
自違閒左右亟蒙𥳑書慰誨勤勤窮悴增感伏¶
想仁念必思有以拯之況禮道貴終人情尚舊¶
<pb:KR4c0051_SBCK_014-5b>¶
甞盡其力必加以仁於犬馬之微有帷蓋之報¶
顧異如是豈無庶幾儻浮言可以事乆而明衆¶
嗤可以時乆而息𢎞我大信以祛羣疑使惸惸¶
微志無巳矣之歎覬乎異日得夷平民然後裹¶
足西嚮謝恩有所復以塵纓黧貌稱故吏於相¶
門此言朝遂可以夕死何則復於變者其義重¶
拯於危者其感深睽而後合亦終不可睽也否¶
而後泰亦終不及否也獲寶於巳喪得途於旣¶
迷與夫平居不爲艱故所激者其味異矣伏以¶
大君繼明元宰柄用鴻鈞播平分之氣懸象廓¶
<pb:KR4c0051_SBCK_014-6a>¶
無私之照渙汗大號與人惟新昭回汪濊旁下¶
郡國投荒爲民者咸釋拲梏遂還里閭繫於稍¶
食猶在羈絆伏讀赦令許移近郊今武陵距京¶
師贏二千者無幾小人祖先壤樹在京索閒瘠¶
田可耕陋室未毀濡露增感臨風永懷伏希閔¶
其至誠而少加推恕命東曹補吏置籍於滎陽¶
伍中得奉安輿而西拜先人松檟誓當齎志没¶
齒盡力於井臼之閒斯遂心之願也如或官謗¶
未塞私欲未從雖爲裔民乃有善地則北距澧¶
浦資宿舂而可行無道途之勤蠲僕賃之費重¶
<pb:KR4c0051_SBCK_014-6b>¶
以鎭南用和輔理扇仁風於上游霽嚴施惠得¶
以自遂斯便家之願也伏惟降意詳察擇可行¶
者處之乞恩於指顧之閒爲惠有生成之重雖¶
百穀之仰膏雨豈諭其急焉嗟哉小生仕逢聖¶
日豈曰不辰知有相君豈曰不遇而乗運鍾否¶
俾躬罹災同生無手足之助終歳有病貧之厄¶
孰不求逹而獨招嫌孰不求安而獨乗坎賦命¶
如此雖悔可追湘沅之濵寒暑一候陽鴈纔到¶
華言罕聞猿哀鳥思啁啾異響暮夜之後併來¶
愁腸懷郷倦越吟之苦舉目多似人之喜俯視¶
<pb:KR4c0051_SBCK_014-7a>¶
遺體仰安髙堂悲愁惴慄常集方寸盡意之具¶
固不在言身逺與寡捨兹何託是以因言以見¶
意恃舊以求哀敢希末光下燭幽蟄孤志多感¶
重恩難忘顧瞻門館慙戀交㑹伏紙流涕不知¶
所云禹錫惶悚再拜¶
　　獻權舎人¶
禹錫在兒童時巳蒙見器終荷薦寵始見知名¶
衆之指目忝閤下門客懼無以報稱故厚自淬¶
&KR0355;靡遺分隂乃念道未施於人所蓄者志見志¶
之具匪文謂何是用顓顓懇懇於其閒思有所¶
<pb:KR4c0051_SBCK_014-7b>¶
寓非篤好其章句泥溺於浮華時態衆尚病未¶
能也故拙於用譽直繩朗鑒樂所趨也故銳於¶
求益今謹録近所論撰凡十數篇蘄端較是非¶
敢關于左右猶夫礦朴納於鎔範甞聞昔宋廣¶
平之沈下僚也蘇公味道時爲繡衣直指使者¶
廣平投以梅花賦蘇盛稱之自是方列于聞人¶
之目是知英賢卓犖可外文字然猶用片言借¶
&KR0003;於先逹之口席其勢而後驤首當時矧碌碌¶
者疇能自異今閤下之名之位過於蘇公之曩¶
日而鄙生所賦或鉅於梅花則沈泥干霄懸在¶
<pb:KR4c0051_SBCK_014-8a>¶
指顧其詞汰而喻&KR0427;誠黷禮也繄游藩之乆覬¶
尚舊而霽嚴禹錫惶悚再拜¶
　　代京兆李尹荅于襄州(二首)¶
閤下以大墓世在三原而去河南益逺尚繫望¶
於數百年之外於義不安遂奮然移羣從率先¶
行古占數爲京兆人且命使者修敬於鄙薄缺¶
然不敢當此之重洪惟閤下世雄朔易四姓之¶
冠其崇勲有八柱之貴其碩德有三老之重因¶
都入雒錫之土田自生齒巳上列于侯籍與夫¶
其先甞爲編户民者大殊謹按永徽格貫在兩¶
<pb:KR4c0051_SBCK_014-8b>¶
都者無害爲夲部官蓋神州赤縣尊有所厭非¶
他土之比實待罪輦轂下閤下宣風江漢爲諸¶
侯師介圭入覲必參大政其展禮措事宜爲羣¶
倫所觀非據之榮&KR0956;然汗下不宣實再拜¶
　　又¶
實白前辱閤下書厚自枉屈執州人之禮兼示¶
移羣從書明所以去河南從京兆爲望之旨於¶
古儀爲得然而通行之自乆或獻疑焉是以前¶
書不敢不逡巡牢讓亦有以發閤下之雄辯使¶
㬭然爲世程者今月某日函使至果貽理言大¶
<pb:KR4c0051_SBCK_014-9a>¶
明時人之所以失而我獨障頽波而逢其源旣¶
一辭不獲命又學淺不堪往復敢不敬從前史¶
稱以大將軍而有揖客豈不爲重循汲直之言¶
則有以略其禮而增髙者今鄙人之不讓適有¶
以增閤下之重爾實白¶
　　荅饒州元使君¶
傳使至蒙致書一函辱示政事與治兵之要明¶
體以及用通經以知權視隂陽慘舒之節取震¶
&KR0658;澤濡之象知天而不泥於神怪知人而不遺¶
於委𤨏先郷社之治以浹于舉郡首隊伍之法¶
<pb:KR4c0051_SBCK_014-9b>¶
以及于成師猶言數者起一而至萬操律者夲¶
黃鍾而極八音誠通人之&KR0003;章章必可行者也¶
鄙生渉吏日淺甞耳剽老成人之言熟矣今研¶
覈至論淵乎有味非游言架空之徒喜未甞不¶
至抃也故揚攉所見以累下執事云蓋豐荒異¶
政繫乎時也夷夏殊法牽乎俗也因時在乎善¶
相因俗在乎便安不知發斂重輕之道雖歳有¶
順成猶水旱也不知日用樂成之義雖俗方阜¶
安猶蕩㭊也徙木之信必行則民不惑此政之¶
先也置水之清必勵則人知敬此政之夲也缿¶
<pb:KR4c0051_SBCK_014-10a>¶
筩之機或行則姦不敢欺此政之助也則有以¶
其㢮張雄雌唯變所適古之賢而治者稱謂各¶
異非至黨有二也顧遭時不同爾夫民足則懷¶
安安則自重而畏法乏則思濫濫則迫利而輕¶
禁故文景之民厚其生爲吏者率以仁恕顯武¶
宣之民亟於役爲吏者率以武健稱其寛猛迭¶
用猶質文循環必稽其弊而矯之是宜審其救¶
奪爾太史公云身脩者官未甞亂也然則脩身¶
而不能及治者有矣未有不自巳而能及民者¶
今之號爲有志於治者咸能知民困於杼柚罷¶
<pb:KR4c0051_SBCK_014-10b>¶
於征傜則曰司牧之道莫先於𥳑廉奉法而巳¶
其或材拘於局促智限於罷懦不能斟酌盈虚¶
使人不倦以不知事爲𥳑以清一身爲廉以守¶
舊弊爲奉法是心清於棖闑之内而柄移於胥¶
吏之手歳登事𥳑猶可理也歳札理叢則潰然¶
攜矣故曰身脩而不及理者有矣&KR0002;執事之言¶
政詣理切情斥去迂緩𥳑而通和而毅其脩整¶
非止乎一身心將及物也其程督非務乎一切¶
心將經逺也坊民之理甚周而不至皎察字民¶
之方甚&KR0073;而不使侵蛑知革故之有悔審料民¶
<pb:KR4c0051_SBCK_014-11a>¶
之多撓厚發姦之賞峻欺下之誅調賦之權不¶
𨵿於猾吏逋亡之責不遷於豐室因有年之利¶
以補販汰不急之用以嗇財爲&KR0022;之要深切著¶
明&KR0002;此其悉也推是言按是理而篤行之烏有¶
不及治邪古稱言之必可行非樂垂空文爾有¶
人民社稷固可踐其言也瀕江之郡饒爲大履¶
番禺之故地漸甌越之遺俗餘干(音/翰)有𠭇鍾之¶
地武林有千章之材其民牟利𨷖力狃於輕悍¶
故用暴虐聞重以山茂檟苦金豐鐐銑齊民徃¶
往投鎡基而即鏟鑄損絲枲而工搴擷乗時詭¶
<pb:KR4c0051_SBCK_014-11b>¶
求其息倍稱閒聞主分土者盡籠其利而斡之¶
坐簿書舛錯爲中執法所劾事下三府以受賕¶
論其刑甚渥于今列郡不寒而慄彼&KR0022;人聆其¶
風聲固曰彼浚民者上罪之&KR0002;此其念民也至¶
矣今二千石以前失職非其罪執事者即人心¶
而用之彼&KR0022;人是必翹然須其至而安矣以思¶
治之民遇習治之守欲不至於富庶得乎昌&KR0058;¶
韓宣英好實蹈中之士也前爲司封郎以餘刃¶
剸劇于計曹號無逋事能承其家法而紹明之¶
庭堅仲容之族也坐事爲彼郡司馬更閏餘者¶
<pb:KR4c0051_SBCK_014-12a>¶
再焉是必能知風俗之良窳采僚之善否盍甞¶
問焉足爲羣疑之寶龜也至於否臧文律戢翫¶
之戒均權以制動亟𨽻(一作/疑)以稔勇平居使不¶
墯萃聚使不譁坐作疾徐心和氣振誠纎悉於¶
所示也故置之以須執事異日承進律之命握¶
獸符而駕寅車然後貢其瞽言重曉左右爾¶
　　荅容州竇中丞¶
健歩劉子良至猥奉書教以愚爲希儒之徒重¶
言一發華衮非貴世之服儒衣冠道古語居學¶
官者爲不鮮矣求其所以然者幾何人借曰有¶
<pb:KR4c0051_SBCK_014-12b>¶
之未必不詬病爾今夫挾弓注矢遡空而發者¶
人自以爲皆羿可矣移之於澤宫則噤而不敢¶
言何哉有的不可欺故也今夫儒者函矢相攻¶
蜩螗相喧不啻於彀弓射空者矣孰爲其的哉¶
異日兄道大行則言益重使儒者之的懸於舌¶
端不得讓也由是知辱教之喜可勝旣乎閒承¶
得一二易生列侍絳帳荒服之外持經鼎來爭¶
&KR0162;珠璣以易編𥳑不疾而速其君子之德風歟¶
南裔憬俗巳丕變矣顧其風候非民和可移地¶
泄&KR0106;燠冬無嚴氣其在嗇神以佑藥兼味以禦¶
<pb:KR4c0051_SBCK_014-13a>¶
祲所謂養賢以及萬民頥之時義不可不順苟¶
以有待及物爲心則養己與養民非二道也矧¶
羣情之顒顒乎禹錫再拜¶
　　荅柳子厚¶
禹錫白零陵守以函置足下書貟來屑末三幅¶
小章書僅千言申申亹亹茂勉甚悉相思之苦¶
懷膠結贅聚至是泮然以銷所不如晤言者無¶
幾書竟獲新文二篇且戲余曰將子爲巨衡以¶
揣其鈞石銖&KR0112;余吟而繹之顧其辭甚約而味¶
奫然以長氣爲幹文爲支跨躒古今鼓行乗空¶
<pb:KR4c0051_SBCK_014-13b>¶
附離不以鑿柄咀嚼不有文字端而曼苦而&KR0254;¶
佶然以生癯然以清余之衡誠懸于心其揣也¶
如是子之戲余果何如哉夫矢發乎羿彀而中¶
微存乎佗人子無曰必我之師能我衡苟然則¶
譽羿者皆羿也可乎索居三歳理言蕪而不治¶
臨書軋軋不具禹錫白¶
　　與柳子厚¶
閒發書得箏郭師墓誌一篇以爲其工獨得於¶
天&KR1086;使木聲絲聲均其所自出抑折愉繹學者¶
無能如繁休伯之言薛訪車子不能曲盡如此¶
<pb:KR4c0051_SBCK_014-14a>¶
能令鄙夫沖然南望如聞善音如見其師㝷文¶
寤事神騖心得倘佯伊鬱乆而不能平嗟夫郭¶
師與不可傳者死矣&KR0076;張柱差(楚宜/反)枵然貌存¶
中有至音含糊弗聞噫人亡而器存布方𠕋者¶
是巳余之伊鬱也豈獨爲郭師發邪想足下因¶
僕書重有槩爾不宣禹錫白¶
　　荅道州薛侍郎論方書¶
禹錫再拜初兄出中臺守江華人咸曰函牛之¶
鼎以之烹小鮮惜乎餘地澶漫而無庸也愚獨¶
心有槩焉以爲君子受乾陽健行之氣不可以¶
<pb:KR4c0051_SBCK_014-14b>¶
息苟吾位不足以充吾道是宜&KR0009;餘術百藝以¶
&KR0165;神用其無暇日與得位同乆欲以是理求有¶
得於兄而未有路㑹崔生來辱書教果惠以所¶
著竒方十通商古今之宜而去其并猥以一物¶
足以了病者居多非累試輒效不在是族或取¶
諸屑近亦以捃拾慮&KR0106;人多怠忽不省必建言¶
顯白揚其功於巳然其佗立論率以弭病於將¶
然爲先而攻治爲後言君臣必以時言宣補必¶
以性言砭火必夲其輸榮言䘠攘必因其風俗¶
齊和之宜炮剔之良暴炙有隂陽之候煎烹有¶
<pb:KR4c0051_SBCK_014-15a>¶
少多之取撓(火髙/反)勞以制駃露置以養㓗味有¶
所走薫有所歸存諸纎悉易則生患非愽極遐¶
覽之士孰能知其所從來哉愚少多病猶省爲¶
童兒時夙具襦袴保姆抱之以如醫巫家鍼烙¶
灌餌咺然啼號巫嫗輒陽陽滿志引手直求竟¶
未知何等方何等藥餌及壯見里中兒年齒比¶
者必睨(一作/睆)然武健可愛羞己之不如遂從世¶
醫號富於術者借其書伏讀之得小品方於羣¶
方爲最古又得藥對知夲草之所自出考素問¶
識榮衛經絡百骸九竅之相成學切脉以探表¶
<pb:KR4c0051_SBCK_014-15b>¶
候而天機昬淺布指於位不能分累菽之重輕¶
第知息至而巳然於藥石不爲懵矣爾來垂三¶
十年其術足以自衛或行乎門内疾輒良巳家¶
之嬰兒未甞詣醫門求治者頃因欲編次巳試¶
者爲一家方書顧力不足今兄能我先所以辱¶
貺之喜信踰拱璧有以賞音適道爾常思世人¶
居平不讀一方病則委千金於庸夫之手至於¶
甚殆而曰不幸豈眞不幸邪甚者或乗少壯之¶
氣𥬇人言醫以爲非急昌言曰飴口飽腹藥其¶
如我何所乗之氣有時而旣於禱神佞佛遂甘¶
<pb:KR4c0051_SBCK_014-16a>¶
心焉兄以愚言覆觀之其人固比肩耳前蒙示¶
藥焙法謹如教地之慝果不能傷雖茈(音/柴)胡水¶
寫喜速朽者率乆居而無害萬物不可以無法¶
謂生不由養致其誣乎山川匪遐事使之逺形¶
不接而諭者莫賢乎書臨&KR0083;怡悵不宣¶
　　與刑部韓侍郎¶
退之從丞相平戎還以功爲第一官然猶議者¶
慊然如未遷陟此非特用文章學問有以當衆¶
心也乃在恢廓器度以推賢盡材爲孜孜故人¶
心樂其道行行必及物故爾前日赦書下郡國¶
<pb:KR4c0051_SBCK_014-16b>¶
有弃過之目以大國材富而失職者多千鈞之¶
機固省度而釋豈鼷䑕所宜承當然譬諸蟄蟲¶
坏户而俯者與夫槁死無以異矣春雷一振必¶
歆然翹首與生爲徒況有吹律者召東風以薫¶
之其化也益速雷且奮矣其知風之自乎旣得¶
位當行之無忽禹錫再拜¶
　　荅道州薛郎中論書儀¶
吾兄不知愚無似猥以書見攻其非且曰我與¶
子中外屬當爲伯仲其抵我書執禮太卑按舊¶
儀凡兄姊之齒有惟無伏佗以是爲衰其於匹¶
<pb:KR4c0051_SBCK_014-17a>¶
敵即前云願後云白而巳大曆初李賛皇賈常¶
侍猶守之無渝二公何人也我與子何人也烏¶
有從末俗以姑息爲禮而不虞識者所窺邪其¶
旨云爾愚得書退而思惟愀然自賀曰在&KR0106;人¶
爲宜而在愚爲過豈不甚幸歟故盡言於兄期¶
有以相暢爾夫禮之文爲著定宜尊宜卑猶四¶
方上下左右前後稱謂一立古先聖賢所不敢¶
移管敬仲不敢當命卿之享虞人不敢承士之¶
招先禮而後身也汲黯不爲大將軍而虧九卿¶
王祥不爲録尚書而屈三公先道而後時也是¶
<pb:KR4c0051_SBCK_014-17b>¶
則非據之榮雖君命有所不受非道之利雖衆¶
尚有所不爲兄長於大曆初甞接前輩游故其¶
風采去承平時不甚相逺愚長於貞元中所與¶
游皆後來諸生然猶於稠人廣坐時聞老成人¶
之&KR0003;灌注耳目斑斑然不絶如綫其後爲御史¶
四方諸侯率以書來賀校其禮皆駮不同唯洪¶
州牧李常侍巽潭州牧楊中丞憑始言執事其¶
他如儀而同在憲司者咸以二牧爲不遜愚時¶
與其僚柳宗元昌言於衆曰監察八品也當衣¶
碧言執事爲宜不當輕怪衆咸听然而咍復謂¶
<pb:KR4c0051_SBCK_014-18a>¶
愚云子奚不碧其服邪其不堪執事色深不可¶
以言解及謫官十年居僻陋不聞世論所以書¶
相問訊皆昵親密友不容變更而時態髙下無¶
從知爾前年祗召抵京師偶故人席夔談因及¶
是事乃知與十年前大殊至有同姓屬尊致書¶
於屬卑而貴者其&KR0083;尾言起居新婦夔獨竊𥬇¶
之而巳然猶不敢顯言詆之今有人謂東爲西¶
者一言發則凡人嗤爲騃且狂苟不衆非之則¶
東西易位乆矣尊卑失其儀恬而不怪安得使¶
人如東西不敢易之哉曾子有云君子之愛人¶
<pb:KR4c0051_SBCK_014-18b>¶
也以德細人之愛人也以姑息謂古人悉朴且¶
賢則斯言不當發於洙泗閒爾蓋三代之尚未¶
甞無弊由野以至僿豈一日之爲漸靡使之然¶
也嫉其弊而救之以歸于中道必俟乎薦紳先¶
生德與位并者揭然建明之斯易也語曰俟自¶
直之箭則百代無一矢俟自圎之木則千歳無¶
一輪執矯揉之器者視之灌叢無非良材爾竊¶
觀今之人於文章無不慕古甚者或失於野於¶
書䟽獨陋古而汩於浮二者同出於言而背馳¶
非不能盡如古也蓋爲古文者得名聲爲今出¶
<pb:KR4c0051_SBCK_014-19a>¶
者無悔咎如水走爲(下文缺)¶
劉夢得文集卷第十四¶
<pb:KR4c0051_SBCK_014-19b>¶
<pb:KR4c0051_SBCK_014-19b>¶
