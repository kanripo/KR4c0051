# -*- mode: mandoku-view; -*-
#+TITLE: 劉夢得文集
#+DATE: 2015-09-11 08:17:39.946779
#+PROPERTY: ID KR4c0051
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0164-012劉夢得文集-卷第十二.
<pb:KR4c0051_SBCK_012-1a>¶
劉夢得文集卷第十二¶
　　論¶
　　　辯迹　明贄¶
　　　華佗　天論上¶
　　　天論中　天論下¶
　　辯迹¶
客有能通夲朝之雅故者曰時之汙崇視輔臣¶
之用房與杜迹何觀焉建官取士之制地征口¶
賦之令禮樂刑法之章因隋而巳矣二公奚施¶
爲余愀然曰三王之道猶夫循環非必變焉審¶
<pb:KR4c0051_SBCK_012-1b>¶
所當救而巳隋之過豈制置名數之閒邪顧名¶
與事乖爾因之何害焉夫上材之道非務所舉¶
必的然可使户曉爲迹也吾觀梁公之迹章章¶
如懸㝢矣曷然哉請借一以明之史不云乎初¶
太宗怒渾戎之橫于塞也度諸將不足以必取¶
當宁而歎曰得李靖爲帥快哉靖時告老且病¶
矣梁公虚其心以起之靖忘老與病一舉虜其¶
君郡縣其地而還夫非伐國之難能起靖之難¶
能也靖非不克之爲慮居功之爲慮也古之爲¶
將度柄輕不足以遂事重則嫌生焉是以有辭¶
<pb:KR4c0051_SBCK_012-2a>¶
第以見志有多産以取信有子質以滅貳有嬖¶
監以虞謗其多患也如是&KR0002;靖者名旣成位旣¶
崇重失畏偪其患又甚焉微梁公之能盡材能¶
捍患能去忌能照私彼姑藉舊勞居素貴足矣¶
惡乎起哉夫豈感空言而起邪心相見乆矣夫¶
豈飾小信而要邪道相籠乆矣其後李敬&KR0007;擅¶
能失才臣而敗隨之林甫自便進蕃將而亂隨¶
之由是而言固相萬矣子方規規然窺上材以¶
户曉之迹此吾之所不取也&KR0002;杜萊公者在相¶
位日淺將史失其傳然以梁公之鑒裁自天策¶
<pb:KR4c0051_SBCK_012-2b>¶
府遂以王佐材許之則是又能以道籠房公者¶
矣房之許與迹孰甚焉客無以應而作子劉子¶
曰觀書者當觀其意慕賢者當慕其心循迹而¶
求雖愽寡要信矣¶
　　明贄¶
古之人動必有以將意故贄之道自天子逹焉¶
夫芬芳在上臭逹于下而温粹無擇有似乎聖¶
人者鬯也故用於天子淸越而瑕不自揜絜白¶
而物莫能汙内堅剛而外温潤有似乎君子者¶
玉也故用乎諸侯執之不鳴刑之不嘷似死義¶
<pb:KR4c0051_SBCK_012-3a>¶
乳必能跪似知禮者羔也故卿執焉在人之上¶
而有先後行列者鴈也故大夫執焉耿介而一¶
志者雉也故士執焉視其所執而知其任是故¶
食愈重而志愈卑位彌尊而道彌廣耿介之志¶
唯士得以行之何也務細而所試者寡齒卑而¶
所蔽者衆言未足以動聽故必激發以取異行¶
未足以應逺故必砥礪以姑聞借今由士爲大¶
夫捨雉而執鴈其志也隨之故耿介之名不施¶
於大夫矣況其上乎然則爲士也不思雉之介¶
爲卿也能思羔之禮歟今夫或者不明分推理¶
<pb:KR4c0051_SBCK_012-3b>¶
而觀之則曰此居下而嗜直者是必得志而稔¶
其訐矣彼當介而務&KR0042;者是必處髙而肥其德¶
矣曾不知訐當其分則地易而自遷&KR0042;非其所¶
則志遂而無制矣於戲責士以卿大夫之善猶¶
諭君以士之行爾予以執贄之道得其分苟推¶
分明矣求刑賞之&KR0427;濫得乎¶
　　華佗¶
史稱華佗以恃能厭事爲曹公所怒荀文&KR0002;請¶
曰佗術實工人命繫焉宜議能以宥曹公曰憂¶
天下無此䑕輩邪遂考竟佗至蒼舒病且死見¶
<pb:KR4c0051_SBCK_012-4a>¶
(賢遍/反)醫不能生始有悔之之歎嗟乎以操之明略¶
見幾然猶輕殺材能如是文&KR0002;之智力地望以¶
的然之理攻之然猶不能返其恚執柄者之恚¶
眞可畏諸亦可愼諸原夫史氏之書于&KR0125;也是¶
使後之人寛能者之刑納賢者之諭而懲&KR0064;者¶
之輕殺故自恃能至有悔恚書焉後之或者復¶
用是爲口實悲哉夫賢能不能無過苟寘于理¶
矣或必有寛之之請彼壬人皆曰憂天下無材¶
邪曾不知悔之日方痛材之不可多也或必有¶
惜之之歎彼壬人皆曰譬彼死矣將&KR0002;何曾不¶
<pb:KR4c0051_SBCK_012-4b>¶
知悔之日方痛生之不可再也可不謂大哀乎¶
夫以佗之不宜殺昭昭然不足言也獨病夫史¶
書之義是將推此而廣爾吾觀自曹魏以來執¶
死生之柄者用一恚而殺材能衆矣又烏用書¶
佗之事爲嗚呼前事之不忘期有勸且懲也而¶
&KR0064;者復藉口以快意孫權則曰曹孟德殺孔文¶
舉矣&KR0012;於虞翻何如而孔融亦以應泰山殺孝¶
廉自譬仲謀近覇者文舉有髙名然猶以可懲¶
爲故事矧佗人哉¶
　　天&KR0003;柳子厚¶
<pb:KR4c0051_SBCK_012-5a>¶
韓愈謂柳子曰&KR0002;知天之&KR0003;乎吾爲子言天之¶
&KR0003;今夫人有疾痛倦辱飢寒甚者因仰而呼天¶
曰殘民者昌佑民者殃又仰而呼天曰何爲使¶
至此極戾也&KR0002;是者舉不能知天夫果蓏飲食¶
旣壞蟲生之人之血氣敗逆壅底爲㿈瘍疣贅¶
瘻痔亦蟲生之木朽而蝎岀草腐而螢飛是豈¶
不以壞而後岀邪物壞蟲由之生元氣隂陽之¶
壞人由之生蟲之生而物益壞食齧之攻穴之¶
蟲之禍物也滋甚其有能去之者有功於物者¶
也繁而息之者物之讎也人之壞元氣隂陽也¶
<pb:KR4c0051_SBCK_012-5b>¶
亦滋甚墾原田伐山林鑿泉以井飲窾墓以送¶
死而又穴爲堰溲築爲牆垣城郭臺榭觀游䟽¶
爲川瀆溝血陂池燧木以燔革金以鎔陶甄&KR0355;¶
磨悴然使天地萬物不得其情倖倖衝衝攻殘¶
敗橈而未甞息其爲禍元氣隂陽也不甚於蟲¶
之所爲乎吾意有能殘斯人使日薄&KR0010;削禍元¶
氣隂陽者滋少是則有功於天地者也繁而息¶
之者天地之讎也今夫人舉不能知天故爲是¶
呼且怨也吾意天聞其呼且怨則有功者受賞¶
必大矣其禍焉者受罰亦大矣子以吾言爲何¶
<pb:KR4c0051_SBCK_012-6a>¶
如柳子曰子誠有激而爲是邪則信辯且美矣¶
吾能終其&KR0003;彼上而&KR0007;者世謂之天下而黃者¶
世謂之地渾然而中處者世謂之元氣寒而暑¶
者世謂之隂陽是雖大無異果蓏㿈痔草木也¶
假而有能去其攻穴者是物也其能有報乎繁¶
而息之者其能有怒乎天地大果蓏也元氣大¶
癰痔也隂陽大草木也其烏能賞功而罰禍乎¶
功者自功禍者自禍欲望其賞罰者大謬矣呼¶
而怨欲望其哀且仁者亦大謬矣子而信子之¶
仁義以遊其内生而死爾烏置存亡得喪於果¶
<pb:KR4c0051_SBCK_012-6b>¶
蓏癰痔草木邪¶
　　天論上(并序)¶
世之言天者二道焉拘於昭昭者則曰天與人¶
實影響禍必以罪降福必以善倈窮阨而呼必¶
可聞隱痛而祈必可荅如有物的然以宰者故¶
隂騭之&KR0003;勝焉泥於冥冥者則曰天與人實相¶
異霆震于畜木未甞在罪春滋乎堇荼未甞擇¶
善跖蹻焉而遂孔顔焉而厄是茫乎無有宰者¶
故自然之&KR0003;勝焉余之友河東解人柳子厚作¶
天&KR0003;以折韓退之之言文信美矣蓋有激而云¶
<pb:KR4c0051_SBCK_012-7a>¶
非所以盡天人之際故余作天論以極其辯云¶
大凡入形器者皆有能有不能天有形之大者¶
也人動物之尤者也天之能人固不能也人之¶
能天亦有所不能也故余曰天與人交相勝爾¶
其&KR0003;曰天之道在生植其用在彊弱人之道在¶
法制其用在是非陽而阜生隂而肅殺水火傷¶
物木堅金利壯而武健老而耗毦氣雄相君力¶
雄相長天之能也陽而藝樹隂而揫歛防害用¶
濡禁焚用酒斬材窾堅液礦硎鋩義制彊訐(一/作)¶
(禦)禮分長㓜右賢尚功建極閑邪人之能也人¶
<pb:KR4c0051_SBCK_012-7b>¶
能勝乎天者法也法大行則是爲公是非爲公¶
非天下之人蹈道必賞違善必罰當其賞雖三¶
旌之貴萬鍾之禄處之咸曰宜何也爲善而然¶
也當其罰雖族屬之夷刀鋸之慘處之咸曰宜¶
何也爲惡而然也故其人曰天何預乃人事邪¶
唯告䖍報夲肆&KR0011;授時之禮曰天而巳矣福&KR0006;¶
可以善取禍&KR0006;可以惡召奚預乎天邪法小㢮¶
則是非駮賞不必盡善罰不必盡惡或賢而尊¶
顯時以不肖參焉或過而僇辱時以不辜參焉¶
故其人曰彼宜然而信然理也彼不當然而固¶
<pb:KR4c0051_SBCK_012-8a>¶
然豈理邪天也福或可以詐取而禍或可以苟¶
&KR0693;人道駮故天命之&KR0003;亦駮焉法大㢮則是非¶
易位賞&KR0106;在佞而罰&KR0106;在直義不足以制其彊¶
刑不足以勝其非人之能勝天之實盡喪矣夫¶
實巳喪而名徒存彼昧者方挈挈然提無實之¶
名欲抗乎言天者斯數窮矣故曰天之所能者¶
生萬物也人之所能者治萬物也法大行則其¶
人曰天何預人邪我蹈道而巳法大㢮則其人¶
曰道竟何爲邪任人而巳法小㢮則天人之論¶
駮焉今以一已之窮通而欲質天云有無惑矣¶
<pb:KR4c0051_SBCK_012-8b>¶
余曰天&KR0106;執其所能以臨乎下非有預乎治亂¶
云爾人&KR0106;執其所能以仰乎天非有預乎寒暑¶
云爾生乎治者人道明咸知其所自故德與怨¶
不歸乎天生乎亂者人道昧不可知故由人者¶
舉歸乎天非天預乎人爾¶
　　天論中¶
或曰子之言天與人交相勝其理微庸使户曉¶
盍取諸譬焉劉子曰&KR0002;知旅乎夫旅者羣適乎¶
莽蒼求休乎茂木飲乎水泉必彊有力者先焉¶
否則雖聖且賢莫能競也斯非天勝乎羣次乎¶
<pb:KR4c0051_SBCK_012-9a>¶
邑郛求隂于華榱飽于餼牢(一作/牽)必聖且賢者¶
先焉否則彊有力莫能競也斯非人勝乎苟道¶
乎虞芮雖莽蒼猶郛邑然苟由乎匡宋雖郛邑¶
猶莽蒼然是一日之途天與人交相勝矣吾固¶
曰是非存焉雖在野人理勝也是非亡焉雖在¶
&KR0022;天理勝也然則天非務勝乎人者也何哉人¶
不宰則歸乎天也人誠務勝乎天者也何哉天¶
無私故人可務乎勝也吾於一日途而明乎天¶
人取諸近也巳或者曰&KR0002;是則天之不相(去/聲)乎¶
人也信矣古之人曷引天爲荅曰&KR0002;知操舟乎¶
<pb:KR4c0051_SBCK_012-9b>¶
夫舟行乎濰湽伊洛者疾徐存乎人次舎存乎¶
人風之怒號不能鼓爲濤也流之泝洄不能峭¶
爲魁也適有迅而安亦人也適有覆而膠亦人¶
也舟中之人未甞有言天者何哉理明故也彼¶
行乎江河淮海者疾徐不可得而知也次舎不¶
可得而必也鳴條之風可以沃日車蓋之雲可¶
以見怪恬然濟亦天也黯然沈亦天也阽危而¶
僅存亦天也舟中之人未甞有不言天者何哉¶
理昧故也問者曰吾見其駢焉而濟者風水等¶
爾而有沈有不沈非天曷司歟荅曰水與舟二¶
<pb:KR4c0051_SBCK_012-10a>¶
物也夫物之合并必有數存乎其閒焉數存然¶
後&KR0020;形乎其閒焉一以沈一以濟適當其數乗¶
其&KR0020;爾彼&KR0020;之附乎物而生猶影響也夲乎徐¶
者其&KR0020;緩故人得以曉也夲乎疾者其&KR0020;遽故¶
難得以曉也彼江海之覆猶伊湽之覆也&KR0020;有¶
疾徐故有不曉爾問者曰子之言數存而&KR0020;生¶
非天也天果狹於&KR0020;邪荅曰天形&KR0106;圎而色&KR0106;¶
青周回可以度得晝夜可以表候非數之存乎¶
&KR0106;髙而不卑&KR0106;動而不巳非&KR0020;之乗乎今夫蒼¶
蒼然者一受其形于髙大而不能自還於卑小¶
<pb:KR4c0051_SBCK_012-10b>¶
一乗其氣於動用而不能自休於俄頃又惡能¶
逃乎數而越乎&KR0020;邪吾固曰萬物之所以爲無¶
窮者交相勝而巳矣還相用而巳矣天與人萬¶
物之尤者爾問者曰天果以有形而不能逃乎¶
數彼無形者子安所寓其數邪荅曰&KR0002;所謂無¶
形者非空乎空者形之希微者也爲體也不妨¶
乎物而爲用也&KR0106;資乎有必依於物而後形焉¶
今爲室廬而髙厚之形藏乎内也爲器用而規¶
矩之形起乎内也音之作也有大小而響不能¶
踰表之立也有曲直而影不能踰非空之數歟¶
<pb:KR4c0051_SBCK_012-11a>¶
夫目之視非能有光也必因乎日月火炎(一作/焰)¶
而後光存焉所謂晦而幽者目有所不能燭爾¶
彼狸猩犬䑕之目庸謂晦爲幽邪吾固曰以目¶
而視得形之粗者也以智而視得形之微者也¶
烏有天地之内有無形者邪古所謂無形蓋無¶
常形爾必因物而後見爾烏能逃乎數邪¶
　　天論下¶
或曰古之言天之曆象有宣夜渾天周髀之書¶
言天之髙逺卓詭有鄒子今子之言有自乎荅¶
曰吾非斯人之徒也大凡入乎數者由小而推¶
<pb:KR4c0051_SBCK_012-11b>¶
大必合由人而推天亦合以理揆之萬物一貫¶
也今夫人之有顔目耳鼻齒毛頥口百骸之粹¶
美者也然而其夲在乎腎腸心腑天之有三光¶
懸㝢萬象之神明者也然而其夲在乎山川五¶
行濁爲清母重爲輕始兩位旣儀還相爲庸嘘¶
爲&KR0040;露噫爲雷風乗氣而生羣分彚從植&KR0011;曰¶
生(按尚書傳云海隅/蒼生謂草木也)動&KR0011;曰蟲倮蟲之長爲智最¶
大能執人理與天交勝用天之利立人之紀紀¶
綱或壞復歸其始堯舜之書首曰稽古不曰稽¶
天幽厲之詩首曰上帝不言於人事在舜之庭¶
<pb:KR4c0051_SBCK_012-12a>¶
元凱舉焉曰舜用之不曰天授在殷中宗襲亂¶
而興心知&KR0003;賢乃曰帝賚堯民之餘難以神誣¶
商俗巳訛引天而敺由是而言天預人乎¶
劉夢得文集卷第十二¶
<pb:KR4c0051_SBCK_012-12b>¶
