# -*- mode: mandoku-view; -*-
#+TITLE: 劉夢得文集
#+DATE: 2015-09-11 08:17:39.405759
#+PROPERTY: ID KR4c0051
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0164-001劉夢得文集-卷第一.
<pb:KR4c0051_SBCK_001-1a>¶
劉夢得文集卷第一¶
　　古詩¶
　　　澤宫　登司馬錯故城¶
　　　&KR0009;李六侍御　謁枉山㑹禪師¶
　　　善卷壇下作　武陵觀火¶
　　　荅崔元受　途中早發¶
　　　贈尹果毅　望衡山¶
　　　遊桃源　賦登天壇¶
　　　寫羅浮事　秋江早發¶
　　　歸城南別墅　和裴尹祈雨¶
<pb:KR4c0051_SBCK_001-1b>¶
　　　命箏歌送酒¶
　　澤宫(并序)¶
澤宫送士歳貢也晉昌唐如誨以信誼爲良弓¶
文學爲菆矢規爵禄猶衆禽密彀持滿遡風蜚¶
繳者數矣有措杯之妙而無雙鶬之獲韔弓收¶
視歸究其術繇是跡愈屈而名愈聞君子益多¶
之彼不由其術一幸而中者雖懸貆在庭君子¶
未甞多也歳殫矣告予以西余爲賦澤宫一章¶
庶見子之弓弗再張也巳¶
秩秩澤宫有的維鵠祁祁庶士于以干禄彼鵠¶
<pb:KR4c0051_SBCK_001-2a>¶
斯微&KR0002;止&KR0002;翔千里之差起于毫芒我矢旣直¶
我弓旣良依于髙墉罔我不臧髙墉伊何維器¶
與時視之以心誰謂鵠微¶
　　登司馬錯故城(秦昭王命錯征五溪/蠻城在武陵沅江南)¶
將軍將秦師西南奠遐服故壘清江上蒼煙晦¶
喬木登臨值蕭辰同覽壯前躅塹平陳葉滿墉¶
髙秋蔓緑廢井抽寒菜毀臺生穭榖耕人得古¶
器宿雨多遺鏃楚塞鬰重疊蠻溪紛詰曲留此¶
數仭基幾人傷逺目¶
　　卧病聞常山旋師䇿勲宥過王澤大洽因¶
<pb:KR4c0051_SBCK_001-2b>¶
　　&KR0009;李六侍御¶
寂寂重寂寂病夫卧秋齋夜蟲思幽壁槁葉鳴¶
空階南國異氣&KR0248;火旻尚昬霾瘴煙跕飛羽沴¶
氣傷百骸昨聞凱歌旋飲至酒如淮無戰陋丹¶
水垂仁輕藁街清廟旣策勲圎丘俟燔柴車書¶
一以混幽遠靡不懐逐客顦顇乆故郷風雨乖¶
禽魚各有化予欲問齊諧¶
　　謁枉山㑹禪師¶
我夲山東人平生多感槩弱&KR0227;遊咸京上書金¶
馬外結交當丗賢馳聲溢四塞勉修貴及早狃¶
<pb:KR4c0051_SBCK_001-3a>¶
捷不知退錙銖揚芬馨㝷尺招瑕纇淹留郢南¶
鄙摧頽羽翰碎安能各往來且欲去沈痗吾師¶
得眞如自在人寰内哀我墮名網有如翾飛輩¶
曈曈揭智炬照使出昬昩靜見&KR0007;&KR0028;啓歆然初¶
心㑹夙尚一何微今得信可大覺路明證入便¶
門通懴悔悟理言自忘處屯道猶泰色身豈吾¶
寶慧性非形礙思此靈山期未來何年載¶
　　善卷壇下作(在枉山上)¶
先生見堯心相與去九有斯民旣巳治我得安¶
林藪道爲自然貴名是無窮壽瑶壇在此山識¶
<pb:KR4c0051_SBCK_001-3b>¶
者常逥首¶
　　武陵觀火詩¶
楚郷祝融分災火常爲虞是時直突煙發自晨¶
炊徒盲風扇其威白晝曛陽烏操綆不暇汲脩¶
牆寜避踰怒如烈缺光迅與棼輪俱聮延掩四¶
逹赫奕成烘鑪汹疑雲濤翻颯&KR0002;&KR0017;神趨當前¶
迎焮赩是物同膏&KR0254;金鳥入梵天赤龍遊&KR0007;都¶
騰煙透牎戸飛焰生欒櫨火山摧半空星雨洒¶
中衢瑶壇&KR0013;髹&KR0238;寶樹欑&KR0226;瑚花縣與琴焦旗¶
亭無酒濡市人委百貨邑令遺&KR0031;鳧餘&KR0020;下隈¶
<pb:KR4c0051_SBCK_001-4a>¶
隩長熛烘舳艫吹熒照水府炙浪愁天吴災罷¶
雲日晚心驚視聽殊髙灰辨廩&KR0067;黒土連闉闍¶
衆燼合星羅遊氛鑠人膚&KR0779;地藏宿熱遥林呈¶
驟枯火德資生人庸可一日無御之失其道敲¶
石彌天隅晉庫走龍劒吴宫傷燕鶵五行有沴¶
氣先哲垂訏謨宋鄭同日起時當賢大夫無苛¶
自可樂弭患非所圖賢守恤人瘼臨煙駐驪駒¶
弔傷色慘怛唁失詞劬愉下令蠲里布指期輕¶
市租閈垣適未立苫蓋自相娱山木行翦伐江¶
&KR0378;宜墐塗魯臣不必葺何用徴越巫¶
<pb:KR4c0051_SBCK_001-4b>¶
　　崔元受少府自貶所還遺山薑花荅以詩¶
故人&KR0054;羅尉遺我山薑花採從碧海上來自謫¶
仙家雲濤潤&KR0012;根隂火照晨葩淨摇扶桑日&KR0233;¶
對灜洲霞丗人愛芳辛搴擷忘幽遐傳名入帝¶
里飛馹辭天涯王濟夲尚味石崇方&KR0242;奢雕盤¶
多不識綺席乃增華驛馬損筋骨貴人滋齒牙¶
顧子藜藿士持此空歎嗟¶
　　途中早發¶
馬踏塵上霜月明岡頭路行人朝氣銳宿鳥相¶
辭去流水隔逺村縵山多紅樹悠悠&KR0028;塞内來¶
<pb:KR4c0051_SBCK_001-5a>¶
往無間歩¶
　　和董中庶古散調辭贈尹果毅¶
昔聽東武吟壯年心巳悲如何今濩落聞君苦¶
辛詞言有窮巷士弱齡頗尚竒讀得&KR0007;女符生¶
當事邊時借問遊俠窟結客幽并兒往來長楸¶
閒能帶&KR0031;鞬馳崩騰天寶末塵暗燕南陲烽火¶
入咸陽詔徴神武師是時召軍募揷羽揚金覊¶
萬夫列轅門觀我中㦸支誓當雪國讎親愛從¶
此辤中霄&KR0029;長劒起視&KR0214;尤旗介馬晨蕭蕭陣¶
雲竟天涯隂風獵白草旗槊光參差勇氣貫中¶
<pb:KR4c0051_SBCK_001-5b>¶
腸視身忽如遺曾擒白馬將虜&KR0016;不敢追貴臣¶
上戰功名姓隨意移終歳肌骨苦他人印纍纍¶
謁者旣清宫諸侯各罷戲上將賜北第門㦸不¶
可窺眥血下霑襟天髙問無期却㝷故郷路&KR0012;¶
影空相隨行逢里中舊撲遬昔所嗤一言合侯¶
王腰佩黃金&KR0027;問我何自苦可憐眞數竒低&KR0422;¶
顧徒御慘色懸&KR0031;眉翻然悟世途撫巳昩所宜¶
田園巳蕪没流浪江海湄&KR0743;禽毛翮摧不見翔¶
雲姿衰容蔽逸氣孑孑無人知寂寞草&KR0007;徒長¶
吟下書幃爲君發哀韻&KR0002;扣瑶林枝有客識其¶
<pb:KR4c0051_SBCK_001-6a>¶
眞潺湲涕交頥勸爾一杯酒陶然足自怡¶
　　望衡山¶
東南&KR0029;蓋卑維嶽資柱石前當祝融居上拂朱¶
鳥翮青冥結精氣磅礴宣地脉還聞膚寸隂能¶
致彌天澤¶
　　遊桃源一百韻¶
沅江清悠悠連山鬱岑寂囬流抱絶巘皎鏡含¶
虚碧昬旦遞明媚煙嵐紛委積香蔓垂緑潭曝¶
龍照&KR0012;磧(山下潭名緑/羅磧名曝龍)淵名著前志子驥思逺蹠¶
(子驥事見陶/先生夲記也)寂寂無何郷密爾天地隔金行太元¶
<pb:KR4c0051_SBCK_001-6b>¶
歳漁者偶探&KR0296;尋花得幽蹤窺洞穿暗&KR0169;依微¶
聞鷄犬豁逹值阡陌居人㸦將迎&KR0015;語如平昔¶
廣樂雖交奏海禽心不懌揮手一來歸故溪無¶
處覓緜緜五百載市朝幾遷革有路在壷中無¶
人知地脉皇家感至道聖祚自天錫金闕傳夲¶
枝五函留寶曆禁山開秘宇復戸潔靈宅(詔隷二/十戸免)¶
(徭以奉/洒掃)藥檢香芬氲醮壇煙&KR0456;&KR0456;我來塵外躅瑩¶
&KR0002;朝酲析崖轉對翠屏水窮留畫鷁三休俯喬¶
木千級攀峭壁旭日聞撞鐘綵雲迎躡屐遂登¶
最髙頂縱目環楚澤平湖見草青逺岸連霞赤¶
<pb:KR4c0051_SBCK_001-7a>¶
幽㝷如夢想緜思屬空閴夤縁且忘疲耽翫近¶
成癖清猿伺曉發瑶草淩寒坼祥禽舞葱蘢珠¶
樹摇玓瓅羽人顧我&KR0015;勸我稅歸軛霓衣何飄¶
颻童顔潔白晳重巖是藩屏馴鹿受羈靮樓居¶
邇清霄蘿蔦成翠帟仙翁遺竹杖王母留桃核¶
姹女飛丹沙青童護金液寶氣浮鼎耳神光生¶
劒脊虚無天樂來僁窣&KR0017;兵役丹丘肅朝禮玉¶
札工紬繹枕中淮南方牀下阜郷舄明燈坐遥¶
夜幽&KR0284;聽淅瀝因話近世仙聳然心神愓乃言¶
瞿氏子骨狀非凡格往事黃先生羣兒多侮劇¶
<pb:KR4c0051_SBCK_001-7b>¶
謷然不屑意元氣貯肝鬲往往游不歸洞中觀¶
&KR0054;弈言髙未易信猶復加訶責一旦前致辭自¶
云仙期迫言師有道骨前事甞被謫如今三山¶
上名字在眞籍悠然謝主人後歳當來覿言畢¶
依庭樹如煙去無迹觀者皆失次驚追紛絡驛¶
日暮山逕窮松風自蕭槭適逢脩蛇見瞋目光¶
激射如嚴三清居不使恣&KR0679;索唯餘歩綱勢八¶
趾在沙礫至今東北隅表以壇上石列仙徒有¶
名世人非目擊如何庭廡際白日振飛翮洞天¶
豈幽遠得道如咫尺一氣無死生三光自遷易¶
<pb:KR4c0051_SBCK_001-8a>¶
因思人閒丗前路何湫窄瞥然此生中善祝擬¶
滿百大方播羣&KR0011;秀氣肖翕闢性靜夲同和物¶
牽成阻阨是非&KR0242;方寸葷血昬精魄遂令多夭¶
傷猶喜見斑白喧喧車馬馳苒苒桑榆夕共安¶
緹繡榮不悟泥塗適紛吾夲&KR0012;賤世業在逢掖¶
九流宗指歸百氏旁攟摭公卿偶慰薦郷曲謬¶
推擇居安白社貧志傲&KR0007;纁辟功名希自取簪¶
組俟揚歷書府早懷鈆射宫曾發的起草香生¶
帳坐曹烏集栢賜宴聆簫韶侍祠閱琮璧常聞¶
履忠信可以行蠻貊自迷希古心妄恃干時畫¶
<pb:KR4c0051_SBCK_001-8b>¶
巧言忽成錦苦志徒食蘗平地生峯巒深心有¶
矛㦸層波一震盪弱植果淪溺北渚弔靈均長¶
岑思亭伯禍來昩機兆事去空歎惜塵累與時¶
深流年隨漏滴才能疑木鴈報施迷夷跖楚奏¶
繫鍾儀商歌勞寗戚稟生非懸解對境方感激¶
自從嬰網羅每事問&KR0027;䇿王正降雷雨環玦賜¶
遷斥儻復夷平人誓將依羽客買山&KR0799;精舎領¶
徒開講席冀無身外憂自有間中益道牙期日¶
就塵慮乃冰釋且欲遺姓名安能慕竹帛長生¶
尚學致一漑豈虚擲芝术資糇糧煙霞拂巾幘¶
<pb:KR4c0051_SBCK_001-9a>¶
黃石履看墯洪崖肩可拍聊復嗟蜉蝣何頻哀¶
虺蜴青囊旣&KR0055;味瓊葩示屢摘縱無西山姿猶¶
免長戚戚¶
　　客有爲余話登天壇遇雨之狀因以賦之¶
清晨登天壇半路逢隂晦疾行穿雨過却立視¶
雲背白日照其上風雷走于内滉瀁雪海翻槎¶
牙玉山碎蛟龍露鬐鬣神&KR0017;含變態萬狀㸦相¶
生百音以繁㑹俯觀羣動靜始覺天宇大山頂¶
自澂明人閒巳霶霈豁然重昬歛渙若春冰潰¶
反照入松門瀑流飛縞帶遥光泛物色餘韻吟¶
<pb:KR4c0051_SBCK_001-9b>¶
天籟洞府撞仙鐘村墟起夕靄却見山下侣巳¶
如迷丗代問我何處來我來雲雨外¶
　　有僧言羅浮事因爲詩以寫之¶
君言羅浮上容易見九垠漸髙元氣壯洶湧來¶
翼身夜宿最髙峯瞻空浩無隣海黒天宇曠星¶
辰來逼人是時當朏魄隂物恣騰振日光吐鯨¶
背劒影開龍鱗倐&KR0002;萬馬馳旌旗聳奫淪又如¶
廣樂奏金石含悲辛疑其有巨靈怪物盡來賔¶
隂陽迭用事乃俾夜作晨咿喔天鷄鳴扶桑色¶
昕昕赤波千萬重踴出黃金輪下視生物息霏¶
<pb:KR4c0051_SBCK_001-10a>¶
如&KR0169;中塵醯鷄仰甕口亦謂雲漢津丗人信耳¶
目方寸度大鈞安知視聽外怪愕不可陳悠然¶
想大方此乃杯水濵知小天地大安能識其眞¶
　　秋江早發¶
輕隂迎曉日霞霽秋江明草樹含逺思襟懷有¶
餘清凝睇萬象起朗吟&KR0012;憤平渚鴻未矯翼而¶
我巳遐征因思市朝人方聽晨鷄鳴昬昬戀衾¶
枕安見元氣英納爽耳目變翫竒筋骨輕滄洲¶
有竒趣浩蕩吾將行¶
　　裴祭酒尚書見示春歸城南青松塢別墅¶
<pb:KR4c0051_SBCK_001-10b>¶
　　&KR0009;王左丞髙侍郎之什命同作¶
早宦閱人事晚懐生道機時從學省出獨望郊¶
園歸野彴渡春水山花映巖扉石頭解金章林¶
下歩緑薇青松鬰成塢脩竹盈尺圍吟風起天¶
籟蔽日無炎威危逕盤羊腸連甍聳翬飛幽谷¶
響樵斧澄潭環釣磯因髙見帝城冠蓋揚光輝¶
白雲難持&KR0009;清韻投所希二公如長離比翼翔¶
太微含情謝林壑酬贈駢珠璣顧予乆郎濳愁¶
寂對芳菲一聞丘中趣再撫黄金徽¶
　　和河南裴尹侍郎宿齋大平寺詣九龍祠¶
<pb:KR4c0051_SBCK_001-11a>¶
　　祈雨二十韻¶
有事九龍廟潔齋梵王祠玉簫何時絶碧樹空¶
涼颸吏散埃&KR0381;息月髙庭宇宜重城肅穆閉澗¶
水潺湲時人稀夜復間慮靜境亦隨&KR1210;懷斷鼇¶
足疑想乗鸞姿朱明盛農節膏澤方愆期瞻言¶
五靈瑞能救百榖萎咿喔晨鷄鳴闌干斗柄垂¶
修容謁神象注意陳正辭驚飈起&KR0486;泉&KR0002;召雷¶
&KR0040;師黒煙聳鱗甲洒液如棼絲豐隆震天衢烈¶
缺揮火旗炎空忽淒緊髙霤懸綆縻生物巳霶¶
霈濕雲稍離披丹霞啓南陸白水含東菑熈熈¶
<pb:KR4c0051_SBCK_001-11b>¶
飛走適藹藹草樹滋浮光動宫觀逺思盈川坻¶
吳公敏於政謝守工爲詩商山有病客言賀舒¶
厖眉¶
　　冬夜宴河中李相公中堂命箏歌送酒¶
朗朗鵾鷄&KR0246;華堂夜多思簾外雪巳深坐中人¶
半醉翠娥發清響曲盡有餘意酌我莫憂狂老¶
來無逸氣¶
劉夢得文集卷第一¶
#+PROPERTY: JUAN 1
#+PROPERTY: FILE SB04n0165-001劉夢得文集外集-卷第一.
<pb:KR4c0051_SBCK_001-1a>¶
劉夢得外集卷第一¶
　　詩¶
　　　荅白學士　&KR0009;韓白二公¶
　　　戲詶白舎人　春日書懷¶
　　　&KR0009;詶白舎人　詶白舎人曹長¶
　　　贈白舎人有歎　和令狐相公¶
　　　白太守行　詶樂天席上見贈¶
　　　登棲靈寺塔　留辭郭使君¶
　　　開元寺构&KR0142;　和樂天鸚鵡¶
　　　歳抄將發楚　洛中逢白監¶
<pb:KR4c0051_SBCK_001-1b>¶
　　　　燕王少尹宅　鶴歎¶
　　　　有所嗴　荅樂天臨都驛¶
　　　　再贈樂天　和裴相傍水間行¶
　　　　郡齋新竹　聞新蟬¶
　　　　和裴相公求鶴　和樂天送鶴¶
　　　　終南秋雪　闕下待傳&KR0039;¶
　　　　和樂天早寒　和樂天以鏡換酒¶
　　　　送河南馮尹　贈王山人¶
　　　　題集賢閣　杏園花下¶
　　　　令狐相公言懷　曲江春望¶
<pb:KR4c0051_SBCK_001-2a>¶
　　春日㝷花　南園試小樂¶
　　　和樂天春詞　玉蘂花下¶
　　　歎水　荅樂天戲贈¶
　　　送令狐相公赴東都¶
　翰林白二十二學士見&KR0009;詩一百篇因以¶
　荅貺¶
吟君遺我百篇詩使我獨坐形神馳玉琴清夜¶
人不語琪樹春朝風正吹郢人斤斵無痕跡仙¶
人衣裳弃刀尺世人方内欲相㝷行盡四維無¶
處覔¶
<pb:KR4c0051_SBCK_001-2b>¶
　　始至雲安&KR0009;兵部韓侍郎中書白舎人二¶
　　公近曽逺守故有屬焉¶
天外巴子國山頭白帝城波清蜀柹盡雲散楚¶
臺傾迅瀬下哮吼兩岸&KR0020;爭衡隂風&KR0017;神過暴¶
&KR0040;蛟龍生峽斷見&KR0012;邑江流照飛甍蠻軍擊嚴¶
鼓筰馬引&KR0031;旌望闕遥拜舞分庭備將迎銅符¶
一以合文墨紛來縈暮色四山起愁猿數處聲¶
重&KR0028;羣吏散静室寒燈明故人青霞意飛舞集¶
蓬瀛昔曽在池籞應知魚鳥情¶
　　白舎人自杭州&KR0009;新詩有柳色春藏蘇小¶
<pb:KR4c0051_SBCK_001-3a>¶
　　家之句因而戲詶兼&KR0009;浙東元相公¶
錢塘山水有竒聲暫謫仙官守百城女妓還聞¶
名小小使君誰許喚卿卿鼇驚震海風雷起蜃¶
&KR0242;嘘天樓閣成莫道騷人在三楚文星今向斗¶
牛明¶
　春日書懷&KR0009;東洛白二十二學士楊八二¶
　　庶子¶
曽向空門學坐禪如今萬事盡忘筌眼前名利¶
同春夢醉裏風情敵少年野草芳菲紅錦地遊¶
絲僚亂碧羅天心知洛下閑才子不作詩魔即¶
<pb:KR4c0051_SBCK_001-3b>¶
酒顛¶
　　白舎人見詶拙詩因以&KR0009;謝¶
雖陪三品散班中資歴從來事不同名姓也曽¶
&KR1186;石柱詩篇未得上屏風甘陵舊黨凋零盡魏¶
闕新知禮數崇煙水五湖如有伴猶應堪作釣¶
魚翁¶
　　白舎人曹長&KR0009;詩有遊宴之盛因以戲詶¶
蘇州刺史例能詩西掖今來替左司二八城門¶
開道路五千兵馬引旌旗水通山寺笙歌去&KR0016;¶
過虹橋劔㦸隨若共吳王&KR0242;百草不如應是欠¶
<pb:KR4c0051_SBCK_001-4a>¶
西施¶
　&KR0171;州白舎人&KR0009;新詩有歎早白無兒之句¶
　　因以贈之¶
莫嗟華髪與無兒却是人間乆逺期雪裏髙山¶
頭白早海中仙果子生遲于公必有髙門慶謝¶
守何煩曉鏡悲幸免如新分非淺祝君長詠夢¶
熊詩(髙山夲高于門使之髙/二義殊古之詩流曉此)¶
　　和汴州令狐相公到鎭改月偶書所懷二¶
　十二韻¶
受脤新梁苑和羮舊傅巖援毫動星宿垂釣取¶
<pb:KR4c0051_SBCK_001-4b>¶
韜鈐赫弈三川至歡呼百姓瞻緑油&KR0411;虎擁青¶
紙鳯凰銜外壘曽無警中厨亦罷監推誠人自¶
服去殺令逾嚴赳赳容皆飾幡幡口盡鉗爲兄¶
憐&KR0067;翼選壻得蕭咸鬱倔咽喉地駢闐水陸兼¶
渡橋鳴紺&KR0955;入肆颺雲帆端月當中氣東風應¶
逺占管&KR0246;喧夜景燈燭掩寒蟾酒毎傾三雅書¶
能發百函詞人羞布鼓逺客獻貂襜歌榭白&KR0475;¶
扇舞筵金縷衫旌旗遥一簇舄履近相攙花樹¶
當朱閣晴河逼翠簾衣風飄靉靆燭淚滴巉嵓¶
玉斝虚頻易金鑪暖更添映鬟窺艷艷隔袖見¶
<pb:KR4c0051_SBCK_001-5a>¶
纎纎謝傅何由接桓伊定不凡應憐郡齋老旦¶
夕鑷霜髯¶
　　白太守行¶
聞有白太守地官歸舊溪&KR0171;州十萬户盡作嬰¶
兒啼太守駐行舟閶門草萋萋揮袂謝啼者依¶
然兩眉低朱户非不崇我心如重狴華池非不¶
清意在寥廓栖夸者竊所怪賢者黙思齊我爲¶
太守行題在隱起珪¶
　　詶樂天楊州初逢席上見贈¶
巴山楚水淒涼地二十三年弃置身懷舊空吟¶
<pb:KR4c0051_SBCK_001-5b>¶
聞笛賦到郡翻似爛柯人沈舟側畔千帆過病¶
樹前頭萬木春今日聽君歌一曲暫憑盃酒長¶
精神¶
　　同樂天登棲靈寺塔¶
歩歩相攜不覺難九層雲外&KR0029;欄干忽然語&KR0015;¶
半天上無限遊人與眼看¶
　　罷郡歸洛途次山陽留辭郭中丞使君¶
自到山陽不許辭髙齋日夜有佳期管&KR0246;正合¶
看書院語&KR0015;方酣各詠詩銀漢雪晴褰翠幕清¶
淮月影落金巵洛陽歸客明朝去容趂城東花¶
<pb:KR4c0051_SBCK_001-6a>¶
發時¶
　　楚州開元寺北院枸&KR0142;臨井繁茂可觀羣¶
　　賢賦詩因以繼和¶
僧房藥樹依寒井井有香泉樹有靈翠黛葉生¶
籠石甃殷紅子熟照銅瓶枝繁夲是仙人杖根¶
老新成瑞犬形上品功能甘露味還知一勺可¶
延齡¶
　　和樂天鸚鵡¶
飬來鸚鵡觜初紅冝在朱樓繡户中頻學喚人¶
縁性慧偏能識主爲情通歛毛睡足難銷日嚲¶
<pb:KR4c0051_SBCK_001-6b>¶
翅愁時願見風誰遣聦明好顔色事湏安置入¶
深籠¶
　　歳杪將發楚州呈樂天¶
楚澤雪初霽楚城春欲歸清淮變寒色逺樹含¶
清暉原野已多思風霜潜減威與君同旅鴈北¶
向刷毛衣¶
　　洛中逢白監同話遊梁之樂因&KR0009;宣武令¶
　　狐相公¶
曽經謝病各遊梁今日相逢憶孝王少有一身¶
兼將相更能四靣占文章開顔坐內催飛盞回¶
<pb:KR4c0051_SBCK_001-7a>¶
首庭中看舞槍借問風前兼月下不知何客對¶
胡牀¶
　　河南王少尹宅燕張常侍白舎人兼呈盧¶
　　郎中李貟外二副使¶
將星夜落使星來三省清臣到外臺事重各銜¶
天子詔禮成同把故人盃捲簾松竹雪初霽滿¶
院池塘春欲迴第一林亭迎好客慇勤莫惜玉¶
山頽¶
　　鶴歎(二首/并序)¶
友人白樂天去年罷吴郡挈&KR0031;鶴鶵以歸余相¶
<pb:KR4c0051_SBCK_001-7b>¶
遇于楊子津間翫終日翔舞調態一符相書信¶
華亭之尤物也今年春樂天爲秘書監不以鶴¶
隨置之洛陽第一旦予入門問訊其家人鶴軒¶
然來睨如記相識徘徊俛仰似含情顧慕塡膺¶
而不能言者因以作鶴歎以贈樂天¶
寂寞一&KR0031;鶴主人在西京故巢吳苑樹深院洛¶
陽城徐引竹閒歩逺含雲外情誰憐好風月隣¶
舎夜吹笙(東隣即/王家)¶
丹頂宜承日霜翎不染泥愛池能乆立看月未¶
成棲一院春草長三山歸路迷主人朝謁早貪¶
<pb:KR4c0051_SBCK_001-8a>¶
養汝南雞¶
　　有所嗟(二首)¶
&KR0067;令樓中初見時武昌春柳似腰肢相逢相&KR0015;¶
盡如夢爲&KR0040;爲雲今不知¶
鄂渚&KR0293;&KR0293;煙&KR0040;微女郎䰟逐暮雲歸只應長在¶
漢陽渡化作鴛鴦一&KR0215;飛¶
　　荅樂天臨都驛見贈(六言)¶
北固山邊波浪東都城裏風塵世事不同心事¶
新人何似故人¶
　　再贈樂天¶
<pb:KR4c0051_SBCK_001-8b>¶
一政政官軋軋一年年老駸駸身外名何足筭¶
別來詩且同吟¶
　　和裴相公傍水閒行¶
爲愛逍遥第一篇時時間歩賞風煙看花臨水¶
心無事功業成來二十年¶
　　和宣武令狐相公郡齋對新竹¶
新竹翛翛韻曉風隔䆫依砌尚蒙籠數閒素壁¶
初開後一段清光入坐中欹枕間看知自適含¶
毫㓪詠與誰同此君&KR0002;欲長相見政事堂東有¶
舊叢¶
<pb:KR4c0051_SBCK_001-9a>¶
　　荅白刑部聞新蟬¶
蟬聲未發前巳自感流年一入凄涼耳如聞斷¶
續&KR0246;晴清依露葉晚急思霞天何事秋卿詠逢¶
時亦悄然¶
　　和裴相公&KR0009;白侍郞求&KR0031;鶴¶
皎皎華亭鶴來隨太守舩(白君罷吴郡太/守携鶴鶵來)青雲意長¶
在滄海別經年留滯清洛苑徘徊明月天何如¶
鳯池上&KR0031;舞入祥煙¶
　　和樂天送鶴上裴相公別鶴之作¶
昨日看成送鶴詩髙籠提岀白雲辭朱門乍入¶
<pb:KR4c0051_SBCK_001-9b>¶
應迷路玉樹容棲莫揀枝&KR0031;舞庭中花落處數¶
聲池上月明時三山碧海不歸去且嚮人閒呈¶
羽儀¶
　　終南秋雪¶
南嶺見秋雪千門生早寒閒時駐馬望髙處卷¶
簾看霧散瓊枝出日鈄鈆粉殘偏宜曲江上倒¶
影入清瀾¶
　　闕下待傳&KR0039;呈諸同舎¶
禁漏晨鍾聲欲絶旌旗組綬影相交殿含佳氣¶
當龍首閣&KR0029;晴天見鳯巢山色葱籠丹檻外霞¶
<pb:KR4c0051_SBCK_001-10a>¶
光泛灩翠松梢多慙再入金閨籍不敢爲文學¶
解嘲¶
　和樂天早寒¶
&KR0040;引苔侵壁風驅葉擁堦乆留間客話&KR0043;請老¶
僧齋酒甕新陳接書籖次第排翛然自有處揺¶
落不傷懷¶
　　和樂天以鏡換酒¶
把取菱花百錬鏡換他竹葉十旬杯顰眉厭老¶
終難去蘸甲湏歡便到來妍醜太分迷忌諱松¶
喬俱傲絶嫌猜校量功力相千萬好去從空白¶
<pb:KR4c0051_SBCK_001-10b>¶
玉臺¶
　　同樂天送河南馮尹學士¶
可憐玉馬風流地暫輟金貂侍從才閣上掩書¶
劉向去門前修刺孔融來崤陵路靜寒無&KR0040;洛¶
水橋長晝起雷共羡府中棠棣好先於城外百¶
花開¶
　同白二十二贈王山人¶
愛名之世忘名客多事之時無事身古老相傳¶
見來乆歳年雖變貌長新飛章上逹三清路受¶
籙平交五嶽神&KR0015;聽鼕鼕朝暮鼓只能催得市¶
<pb:KR4c0051_SBCK_001-11a>¶
朝人¶
　　題集賢閣¶
鳯池西畔圖書府玉樹玲瓏景氣間長聽餘風¶
送天樂時登髙閣望人寰青山雲繞欄干外紫¶
殿香來歩武閒曽是先賢翔集地每看壁記一¶
慙顔¶
　　杏園花下詶樂天見贈¶
二十餘年作逐臣歸來還見曲江春遊人莫&KR0015;¶
白頭醉老醉花閒有幾人¶
　　和令狐相公初歸京國賦詩言懷¶
<pb:KR4c0051_SBCK_001-11b>¶
凌雲羽翮掞天才楊歷中樞與外臺相印昔辭¶
東閤去將星還拱北辰來殿庭捧日飄纓入閣¶
道看山曳履迴口不言功心自適吟詩釀酒待¶
花開¶
　　曲江春望¶
鳯城煙&KR0040;歇萬象含佳氣酒後人倒狂花時天¶
似醉三春車馬客一代繁華地何事獨傷懷少¶
年曽得意¶
　　和令狐相公春日㝷花有懷白侍郎閣老¶
芳菲滿雍州鸞鳯許同遊花逕須深入時光不¶
<pb:KR4c0051_SBCK_001-12a>¶
少留色鮮由樹嫰枝亞爲房稠靜對仍持酒髙¶
看特上樓晴冝連夜賞&KR0040;便一年休共憶秋官¶
處餘霞曲水頭¶
　　和樂天南園試小樂¶
間歩南園煙&KR0040;晴遥聞絲竹岀牆聲欲抛丹筆¶
三川去先教清商一部成花木手栽偏有興歌¶
詞自作別生情多才遇景皆能詠當日人傳滿¶
鳯城¶
　　和樂天春詞¶
新粧宜靣下朱樓深鎻春光一院愁行到中庭¶
<pb:KR4c0051_SBCK_001-12b>¶
數花朶蜻蜓飛上玉搔頭¶
　　和嚴給事聞唐昌觀玉蘂花下游仙二絶¶
玉女來看玉蘂花異香先引七香車攀枝弄雪¶
時迴顧驚怪人閒日易斜¶
雪蘂瓊絲滿院春衣輕歩歩不生塵君平簾下¶
徒相問長伴吹簫別有人¶
　　　歎水別白二十二(&KR0258;言)¶
水至清盡美從一勺至千里利人利物時行時¶
止道性淨皆然交情淡如此君遊金谷堤上我¶
在石渠署裏兩心相憶似流波潺湲日夜無窮¶
<pb:KR4c0051_SBCK_001-13a>¶
巳¶
　　荅樂天戲贈¶
才子聲名白侍郎風流雖老尚難當詩情逸似¶
陶彭澤齋日多如周太常矻矻將心求淨法時¶
時偷眼看春光知君技癢思歡宴欲倩天魔破¶
道場¶
　　同樂天送令狐相公赴東都留守(自户部/尚書拜)¶
尚書劔履岀明光居守旌旗起洛陽丗上功名¶
兼將相人閒聲價是文章衙門曉闢分天仗賔¶
幕初開辟省郎從發坡頭向東望春風處處有¶
<pb:KR4c0051_SBCK_001-13b>¶
甘棠(自華陜至河/南皆故林也)¶
劉夢得外集卷第一¶
<pb:KR4c0051_SBCK_001-14a>¶
