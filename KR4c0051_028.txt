# -*- mode: mandoku-view; -*-
#+TITLE: 劉夢得文集
#+DATE: 2015-09-11 08:17:40.597472
#+PROPERTY: ID KR4c0051
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0164-028劉夢得文集-卷第二十八.
<pb:KR4c0051_SBCK_028-1a>¶
劉夢得文集卷第二十八¶
　　碑¶
　　　王氏先廟碑　令狐氏先廟碑¶
　　　劉君遺愛碑　奚公神道碑¶
　　代郡開國公王氏先廟碑¶
唐制五等有爵服而無山川登于三事得立四¶
廟備物崇祀以交神明敬先報夲以輔孝治有¶
國之令典也維長慶三年前相國王公始卜廟¶
于西京崇業里公時鎭劔南東川上章曰臣涯¶
官秩印授品俱第三請如式以奉宗廟制曰可¶
<pb:KR4c0051_SBCK_028-1b>¶
是歳仲冬申命長男孟堅祔其主于三室明年¶
公入爲御史大夫復以十一月躬行蒸祭閒歳¶
公出梁州就拜司空禮崇異數廟加祀室大和¶
二年増新室旣成祔顯考于尊位告饗由禮觀¶
之者以爲世程第一室曰上儀同&KR0206;州別駕府¶
君諱元政以妣愽陵崔氏配第二室曰湖州安¶
吉縣令贈尚書刑部貟外郎府君諱實以妣贈¶
扶風縣太君馬氏配第三室曰朝散大夫青州¶
司馬贈户部侍郎府君諱祚以妣贈武威郡太¶
夫人賈氏配第四室曰温州刺史贈太尉府君¶
<pb:KR4c0051_SBCK_028-2a>¶
諱冕以妣贈魯國太夫人愽陵崔氏配初周靈¶
王太子晉遇浮丘公化爲神僊時人號曰王家¶
其後遂以命氏顯於秦者王翦三世將秦師子¶
孫分居晉代閒東漢有徴君覇覇孫甲亦號徴¶
君徙居祁縣爲著姓故至于今爲太原人自漢¶
渉魏益以熾昌凡十葉至後魏度支尚書廣陽¶
侯冏廣陽有二子神念神感神念南奔梁神感¶
北仕齊惟儀同府君廣陽侯五代孫也唐興于¶
太原實從義旗佐成王業故有開府儀同之寵¶
惟刑部府君以功臣子理二邑不躋貴仕故有¶
<pb:KR4c0051_SBCK_028-2b>¶
錫羨後大之祥惟户部府君㓜&KR0012;以孝聞於郷¶
曲未冠以文售於有司由前進士補延州臨安¶
縣主簿㑹詔徴賢良䇿在甲科授瀛州饒陽尉¶
歳滿遷渭南尉天后在神都東畿差重遂由渭¶
南轉河南&KR0244;逢建萬象神宫甸内吏分董其役¶
因上書切諫繇是名益聞開元初以大理司直¶
馳軺車聮讞大獄閩禺朔漢所至決平早以欒¶
&KR0068;傷生晚成劇恙樂就夷曠故不至大官惟太¶
尉府君生於治平時以文學自&KR0108;年十有五賁¶
然從秋賦明年春&KR0155;名于司徒又一年&KR0007;宗御¶
<pb:KR4c0051_SBCK_028-3a>¶
層樓發德音懸文詞政術科以罝髦士府君䇿¶
最髙授太常寺太祝未幾復以能通道德南華¶
沖虚三眞經進盩厔尉天寶中歷左拾遺左補¶
闕禮部司駕二外郎屬幽陵亂華遣兵南服因¶
佐閩粤改檢校比部郎中行軍司馬時中原甫¶
寧江南爲吉地二千石多用名德乃以府君牧¶
温州朝廷虚公卿以俟髙第及聞永嘉人輟舂¶
罷社搢紳閒以不淑相弔焉雖位&KR0018;于道而邁¶
德垂短後之人得以纉承丕&KR0045;之其儲休啓祐¶
有自云爾生三子皆聦明絶人長曰沼以神童¶
<pb:KR4c0051_SBCK_028-3b>¶
仕至檢校禮部郎中次曰潔以竒文仕至國子¶
司業今代郡公實季子也早在文仕籍射䇿連¶
中咸世其家貞元中德宗聞其名自藍田尉召¶
入禁中視草厥後三典書命再參內廷憲宗器¶
之付以國柄翊賛有道雖&KR0634;免常居大僚今年¶
自梁州請覲上思用舊臣爲羽儀遂領太常其¶
公府如故以一心事六君顯官重務靡不揚歷¶
且夫起諸生至三公而心愈卑道益廣岀授黃¶
&KR0207;以臨諸侯入服華章以謁家廟追崇極大位¶
血食備多室享全榮而奉昭薦嗚呼公侯之孝¶
<pb:KR4c0051_SBCK_028-4a>¶
歟宜書廟器以視喬公之三鼎其詞曰¶
閟宇神庭&KR0201;清而嚴上公之儀四室耽耽犧以¶
㓗牲粢以大糦交神尚敬合魄尚氣子姪宗工¶
駿奔奉事副䈂侈袂儼恪居次孝孫兢兢執爵¶
而&KR0155;以祼以擩以伏以興水陸具來羶薌畢登¶
列于圜方其器增增乃礿乃甞敬而追逺二昭¶
二穆孝以尊夲瞻瞻几幄蹜蹜堂閫禮成起慕¶
涕落&KR0007;衮濡露踐霜誰無永懷不如逹者哀與¶
榮偕逢時&KR0108;庸誰不得位不如仁人以道爲貴¶
惟公之逹&KR0006;名以顯親惟公之仁&KR0006;德以澡身¶
<pb:KR4c0051_SBCK_028-4b>¶
六朝之清臣一代之全人宜其世家翼翼振振¶
罔不肅祗于廟之門¶
　　彭陽侯令狐氏先廟碑¶
今上元年七月十三日汴州刺史宣武軍節度¶
副大使知節度事汴宋毫等州觀察處置使銀¶
青光禄大夫檢校禮部尚書兼御史大夫上柱¶
國彭陽縣開國伯令狐公西嚮拜章上言守臣¶
楚蒙被恩澤列爲元侯得立家廟以奉常祀制¶
書下其奏于有司於是善相考祥得地於京師¶
通濟里居無何新廟成公以守藩故申命季弟¶
<pb:KR4c0051_SBCK_028-5a>¶
監察御史定卜牲練日越八月丁亥祔饗三室¶
塪墉以尚幽設幄以迎精禮無尤違神用寧謐¶
第一室曰秦州上邽縣尉諱濬以妣太原王氏¶
配第二室綿州昌明縣令贈吏部尚書諱崇亮¶
以妣贈太原郡夫人河東柳氏配第三室太原¶
府功曹參軍贈太子太保諱承簡以妣贈魏國¶
太夫人富春孫氏配明年十月公由浚郊以介¶
圭入覲眞拜户部尚書進爵爲侯旣辭戎旗得¶
以列侯謁三廟是歳南至上不視朝又得以展¶
時祭先期致齋栗然以敬旣齋盡志歆然永思¶
<pb:KR4c0051_SBCK_028-5b>¶
奉其百順陳以具物始躋而䖍恭終獻而汍瀾¶
旣卒事顧麗牲之石宜有刋紀乃俾家老授其¶
諜于所知云令狐晉邑也晉大夫魏顆以輔氏¶
之功始封焉其易名曰文國語所謂令狐文子¶
是巳其先文王之昭畢公髙之裔畢萬爲晉卿¶
始封于魏自萬至顆蓋四世其後三十七世藍¶
田侯蚪仕拓跋魏爲燉煌郡太守子孫因家遂¶
占數爲郡人藍田之孫熈在隋爲納言惟上邽¶
府君納言之&KR0007;孫道克肖而位不至惟尚書府¶
君西州之右族光未耀而德巳基惟太保府君¶
<pb:KR4c0051_SBCK_028-6a>¶
志爲君子儒以明經居上第調補陽安縣主簿¶
歷正平尉汾州司法參軍陜州大都督府兵曹¶
終于太原府首&KR0122;始以顓經進旣仕旁通百家¶
愛榖梁子清而婉左丘明國語辯而工司馬遷¶
史記文而不華咸手筆朱墨究其微旨愷悌以¶
肥家信誼以急人德充齒耋獨享天爵故休祐¶
集于身(一作/支)後徽章流乎佳城凡以子貴承澤降¶
命書告第者始贈尚書祠部郎中再贈禮部尚¶
書三加右僕射四爲今稱先夫人亦四徙封密¶
印纍纍&KR0022;族聳慕生三子皆才彭陽公爲嗣次¶
<pb:KR4c0051_SBCK_028-6b>¶
子從端實肅給今爲檢校膳部郎中參河東軍¶
事季子前所謂監察御史今主柱下方書温敏¶
而有文綽綽然眞令兄弟唯彭陽以詞筆取科¶
名累參侍從由&KR0054;士主尚書牋奏典内外書命¶
遂登樞衡言文章者以爲冠擁節緫戎率身和¶
衆留惠于盟津變風干浚都言方略者以爲能¶
夫浚師嚄唶難治乗舋竊發寖成習俗莅止五¶
載飲和革心束馬來朝熊羆隕涕問公還期觴¶
必祝之留爲常泊旋命居守汴人聞公之東近¶
而愈懷翹翹瞿瞿盡西其首言遺愛者可紀焉¶
<pb:KR4c0051_SBCK_028-7a>¶
貴而率禮老而能慕&KR0502;&KR0357;乎霜露齊莊乎廟桃¶
睦其仲季施及郷黨言孝悌者歸厚焉勒銘于¶
碑以代彞鼎文曰¶
巳&KR0012;之孝莫如備物顯顯新廟四阿三室時惟¶
仲月卜用柔日醴醆苾芬牲牷愽腯籩甒在堂¶
簫膋在庭孝孫蒸蒸躬&KR0002;奉盈低簮委紳薦俎¶
登鉶&KR0388;蠁交感涕流縁纓禮以備儀誠以致美¶
祖考來格錫之丕祉工祝告訖退循軒戺乃授¶
風人作詩以紀猗歟彭陽之寵光佐憲皇穆皇¶
西省東臺迭爲侍郎國之大政咨爾乎章敬宗¶
<pb:KR4c0051_SBCK_028-7b>¶
凝旒俾鎭雍丘入爲地官令守東周彭陽之忠¶
厚宜介福以壽東郊旣&KR0117;可復朝右綿綿其胄¶
系于周舊由我顯起必昌其後大和紀元作廟¶
之首刻碑廟門龍集巳酉¶
　　髙陵令劉君遺愛碑¶
縣内之大夫鮮有遺愛在其去者蓋邑居多豪¶
政出權道非有卓然異績結于人心浹于骨髓¶
安能乆而愈思大和四年髙陵人李仕清等六¶
十三人具前令劉君之德詣縣請金石刻縣令¶
以狀申府府以&KR0250;考于明法吏吏上言謹按寶應¶
<pb:KR4c0051_SBCK_028-8a>¶
詔書凡以績將立碑者其具所紀之文上尚書¶
考功有司考其詞宜有紀者乃奏明年八月庚¶
午詔曰可今書其章明有以結人心者揭于道¶
周云涇水東行注白渠釃而爲三以沃&KR0028;中故¶
秦人常得善歳按水部式決&KR0165;有時畎澮有度¶
居上游者不得擁泉而顓其&KR0254;每歳少尹一人¶
行視之以誅不式兵興巳還&KR0906;失根夲涇陽人¶
果擁而顓之公取全流浸原爲畦私開四竇澤¶
不及下涇田獨肥他邑爲枯地力旣移地征如¶
初人或赴訴泣迎尹馬而占涇之&KR0254;皆權倖家¶
<pb:KR4c0051_SBCK_028-8b>¶
榮&KR0020;足以破理訴者覆得罪繇是咋舌不敢言¶
吞&KR0072;銜忍家視孫子長慶三年髙陵令劉君勵¶
精吏治視人之瘼如熛疽在身不忘決去乃循¶
故事考式文曁前後詔條又以新意請更水道¶
入于我里請杜私竇使無弃流請遵田令使無¶
越制別白纎悉列上便宜掾吏依違不決居二¶
歳距寶曆元年端士鄭覃爲京兆秋九月始具¶
以聞事下丞相御史御史屬元谷實司察視持¶
詔書詣渠上盡得利病還奏青規中上以谷奉¶
使有&KR0250;乃俾太常撰日京兆下其符司録姚康¶
<pb:KR4c0051_SBCK_028-9a>¶
士曹椽李紹實成之縣主簿談孺直實董之冬¶
十月百衆雲奔憤與喜并口謡手運不屑鼕鼓¶
揆功什七八而涇陽人以竒計賂術士上言曰¶
白渠下髙祖故墅在焉子孫當恭敬不宜以畚¶
鍤近阡陌上聞命京兆立止絶君馳詣府控告¶
具發其以賂致前事又謁丞相請以顙血汚車¶
茵丞相彭原公歛容謝曰明府眞愛人陛下視¶
元元無所恡第未周知情僞爾即入言上前翌¶
日果有詔許訖役仲冬新渠成渉季冬二日新¶
堰成駃流渾渾如脉宣氣蒿荒漚冒迎耜釋怨¶
<pb:KR4c0051_SBCK_028-9b>¶
開塞分寸皆如詔條有秋之期投鍤前定孺直¶
告巳事君率其僚躬勞倈之烝徒讙呼&KR0108;襏襫¶
而舞咸曰吞恨六十年明府雪之擿姦犯豪卒¶
就施爲嗚呼成功之難也如是請名渠曰劉公¶
而名堰曰彭城按股引而東千七百歩其廣四¶
㝷而深半之兩涯夾植&KR0142;柳萬夲下垂根以作¶
固上生材以備用仍歳旱沴而渠下田獨有秋¶
渠成之明年涇陽三原二邑中又擁其衝爲七¶
堰以折水&KR0020;使下流不厚君詣京兆索言之府¶
命從事蘇特至水濵盡撤不當擁者繇是邑人¶
<pb:KR4c0051_SBCK_028-10a>¶
享其長利生子以劉名之君諱仁師字行輿彭¶
城人武德名臣刑部尚書德威之五代孫大曆¶
中詩人商之猶子少好文學亦以畫籌于東諸¶
侯遂參幕府歷尹劇縣皆以能事見陟率不時¶
而遷旣有績于髙陵轉昭應令俄兼檢校水曹¶
外郎充渠堰副使且錫朱衣銀章計相愛其能¶
表爲檢校屯田郎中兼侍御史斡池鹽于蒲錫¶
紫衣金章歳餘以課就加司勲正郎執法理人¶
爲循吏理財爲能臣一出於清白故也先是髙¶
陵人蒙被惠風而惜其捨去發于胷懷播爲聲¶
<pb:KR4c0051_SBCK_028-10b>¶
詩今采其旨而變其詞志于石文曰¶
噫涇水之逶迤漑我公&KR0006;及我私水無心&KR0006;人¶
多僻錮上游&KR0006;乾我澤時逢理&KR0006;官得材墨綬¶
榮&KR0006;劉君來能愛人&KR0006;恤其隱心旣公&KR0006;言旣¶
盡縣申府&KR0006;府聞天積憤刷&KR0006;沈痾痊劃新渠¶
&KR0006;百畒流行龍蛇&KR0006;止膏油遵水式&KR0006;復田制¶
無荒區&KR0006;有良歳嗟劉君&KR0006;去翺翔遺我福&KR0006;¶
牽我腸紀成功&KR0006;鐫美石求信詞&KR0006;昭懿績¶
　　唐故朝議郎守尚書吏部侍郎上柱國賜¶
　　紫金魚袋贈司空奚公神道碑¶
<pb:KR4c0051_SBCK_028-11a>¶
嗚呼有唐清臣尚書吏部侍郎奚公貞元十五¶
年十月甲子薨于位詔贈禮部尚書太常考行¶
證曰某是歳臘月丁酉葬于萬年縣之某原後¶
三十有四年子爲諸侯大夫門户有煒於是門¶
下生琢石紀德揭于我阡云公諱陟字殷衡其¶
先在夏爲車正以功封于薛下古以降爲譙郡¶
人或因仕適楚復之秦今爲京兆人隋唐之際¶
再世以明經爲&KR0054;士家有賜書曾祖簡亦以文¶
學爲太子司議郎大父乾繹仕至光州刺史烈¶
考諱某有道而尚晦終徐州司功參軍贈和州¶
<pb:KR4c0051_SBCK_028-11b>¶
刺史由子貴也天以大運生萬物而以正氣鍾¶
賢人至和來宅其德乃具公實具焉㓜而擢陵¶
苕之秀長而成清廟之器羣倫月旦咸以第一¶
流處之及從郷賦臮&KR0155;名太常果居上第明年¶
詔郡國徴賢良設四科以盡材公居文詞清麗¶
之目授引文館校書郎時德宗新即位聲洎虜¶
庭西戎畏威底貢内附詔諫議大夫崔河圖持¶
節即虜帳以報之使臣欲盛其賔僚以自大遂¶
嘿表公爲介換大理評事除書到門公方爲人¶
子不敢訴以逺稱病弗果行歸寧壽春養志盡¶
<pb:KR4c0051_SBCK_028-12a>¶
敬丞相楊炎勇於用才擢爲左拾遺奉安輿而¶
西未幾再集荼蓼居後喪將闋是歳建中四年¶
京師急變黃屋順動狩于巴梁公徒行閒道以¶
歸王所旣中月而詔授起居郎充翰林學士創¶
鉅愈遲病不拜職改太子司議郎從大駕回入¶
尚書爲司金元士且參榷筦之務有頃持愍&KR0125;¶
宣恩于薊門將行錫銀朱於青蒲上復命稱旨¶
轉吏部貟外郎是曹在南宫爲眉目在選士爲¶
司命公執直筆閱簿書紛拏盤錯一瞬而剖時¶
文昌缺左右丞都曹差重遂轉左司郎中㝷遷¶
<pb:KR4c0051_SBCK_028-12b>¶
中書舎人執事者繄公識精以斟酌大政非獨¶
用文飾也會江淮閒民被水禍上愍焉特命公¶
宣撫之許以便宜及物赤車所至如東風變枯¶
條其利病復奏咸可轉刑部侍郎時主計臣延¶
齡以險刻貴倖而與京兆充相惡以危事中之¶
充坐譴巳又逮繫其吏峻繩之事下司宼主奏¶
議者欲文致而甘心焉公&KR0754;然持平挫彼嶽嶽¶
君子聞之善其知道不私刑曹旣清以餘刃兼¶
領選事居一年授權知吏部侍郎又一年即眞¶
秩言能審官者夲朝有裴馬盧李四君子物論¶
<pb:KR4c0051_SBCK_028-13a>¶
以公嫓焉時得疾發癕有國醫方直禁中上促¶
遣如第且敕之曰某賢臣也悉術以治之及有¶
司以不起聞上震悼加等公娶琅琊王氏石泉¶
公之曾孫友壻皆一時彦士長子某蚤不禄第¶
二子敬則歷太僕少卿今爲濮州刺史兼御史¶
中丞賜金紫以課(一作/連)最就加貴秩俾視九卿第¶
三子敬玄以詞藝似續登文科歷左補闕今爲¶
尚書刑部郎中第四子炅舉進士最小子某咸¶
砥礪纂脩宜爲名公家子其邁德垂&KR0073;之光乎¶
公少以名器自任及顯逹急於推賢視其所舉¶
<pb:KR4c0051_SBCK_028-13b>¶
則在西省薦權丞相由右史掌訓詞在中銓表¶
楊僕射由地曹郎綜吏部二公後爲天下偉人¶
凡執文章權衡以揣量多士一人中禁考䇿詞¶
三在天官第章句披沙剖璞由我而顯者落落¶
然居多推是風鑒移于大冶則鎔範之内無非¶
祥金嗟乎天不遐其福而&KR0012;民望使由庚之什¶
不作於貞元中惜也初公旣齊終詔贈大宗伯¶
後以第三子在郎位被霈澤再追襃至司空故¶
昔之葬儀用常伯而今之碑制用三公云銘曰¶
仁鱗智龍爲瑞一辰未&KR0002;君子瑞于人倫惟唐¶
<pb:KR4c0051_SBCK_028-14a>¶
德宗道&KR0011;漢宣責實繩下風稜言言公丁斯時¶
籍在俊賢從難表節執羈而還帝曰汝器黃流¶
瑟然可爲大僚左右化源乃飾王度乃馳輶軒¶
旣執刑柄亦操吏權陽和熈熈貯在顔閒守法¶
持正嶷如秋山火不侵玉倖臣畏伏鳯鳴祥煙¶
梟噪低跧帝方&KR0029;用天不假年公寐無窹其名¶
愈逺門人逹者赤舄玄衮公居甚卑其德愈尊¶
兩子朝服駢驅朱輪佳城何在胄貴之里螭首¶
&KR0027;趺德煇是紀嗚呼後人下拜于此¶
<pb:KR4c0051_SBCK_028-14b>¶
劉夢得文集卷第二十八¶
