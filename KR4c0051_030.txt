# -*- mode: mandoku-view -*-
#+TITLE: 劉賓客文集
#+DATE: 2015-09-23 10:18:21
#+PROPERTY: LASTPB  <md:KR4c0051_SBCK_000-16b>
#+PROPERTY: JUAN 30


(釋門銘/記附)
　　　　大唐曹溪第六祖大鑒禪師第二碑
元和十一年某月日詔書追襃曹溪第六祖能公諡曰
大鑒實廣州牧馬惣以疏聞繇是可其奏尚道以尊名
同歸善善不隔異教一字之襃華夷孔懷得其所故也
馬公敬其事且謹始以垂後遂咨於文雄今栁州刺史
<pb:KR4c0051_WYG_004-1b>
河東栁君為前碑後三年有僧道<md:KR4c0051_SBCK_000-12a>¶琳率以其徒由曹溪
來且曰願立第二碑學者志也雖如來滅後中五百嵗
而摩騰竺法蘭以經來華人始聞其言猶夫重昏之見
曶爽後五百嵗而達摩以法來華人始傳其心猶夫昧
旦之覩白日自達摩六傳至大鑒如貫意珠有先後而
無同異世之言真宗者所謂頓門初達摩與佛衣俱來
得道傳付以為真印至大鑒置而不傳豈以是為筌蹄
邪芻狗邪將人人之莫已若而不若置之邪吾不得而
<pb:KR4c0051_WYG_004-2a>
知也按大鑒生新州三十出家四十七年而没百有六
年而謚始自蘄之東山從第五師得授記以歸髙宗使
中貴人再徵不奉詔第以言為貢上敬行之銘曰
至人之生無有種類同人者形出人者智蠢蠢南裔降
生傑異父乾母坤獨肖元氣一言頓悟不踐初地五師
相承授以寳器宴坐曹溪世號南宗學徒爰來如水之
東飲以妙藥差其瘖聾詔不能致許為法雄去佛日逺
羣言積億著空執有各走其域我立真筌掲起南國無
<pb:KR4c0051_WYG_004-2b>
修而修無得而得能使學者還其天識如黒而迷仰見
斗極得之自然竟不可傳口傳手付則礙於有留衣空
堂得者天授
　　　　佛衣銘(并引/)
吾既為僧琳撰曹溪第二碑且思所以辯六祖置衣不
傳之㫖作佛衣銘曰
佛言不行佛衣乃爭忽近貴逺古今常情尼父之生土
無一里夢奠之後履存千祝惟昔有梁如象之狂達摩
<pb:KR4c0051_WYG_004-3a>
救世來為醫王以言不痊因物乃遷如執符節行乎復
闗民不知官望車而畏俗不知佛得衣為貴壞色之衣
道不在兹由之信道所以為寳六祖未彰其出也微既
還狼荒憬俗蚩蚩不有信器衆生曷歸是開便門非止
傳衣初必有終傳豈無已物必歸盡衣胡久恃先終知
終用乃不窮我道無朽衣於何有其用巳陳孰非芻狗
　　　　唐故衡嶽大師湘潭唐興寺儼公碑
佛法在九州間隨其方而化中夏之人汩於榮破榮莫
<pb:KR4c0051_WYG_004-3b>
若妙覺故言禪寂者宗嵩山北方之人鋭以武攝武莫
若示現故言神通者宗清涼山南方之人剽而輕制輕
莫若威儀故言律藏者宗衡山是三名山為莊嚴國必
有達者與山比崇南嶽律門以津公為上首津之後雲
峯證公承之證之後湘潭儼公承之星月麗天珠璣同
貫由其門者為正法焉公號智儼曹氏子世為郴之右
姓兆形在孕母不嗜葷成童在侣獨不嗜戲其夙植因
厚者歟生九年樂為僧父不能奪其志抱經笥入岣嶁
<pb:KR4c0051_WYG_004-4a>
山從名師執業凡進品受具聞經傳印皆當時大長老
我入明門不住諸乘我行覺路徑入智地居室方丈名
聞大千䕶法大臣多所賔禮嗣曹王臯之鎮湖南請為
人師自是登壇莅事三十有八載由我得度者萬有餘
人人持寳衣解瓔珞為禮公色受之謂門弟子曰彼以
有相求我我以有為應之凡建寳幢修廢寺飾大像皆
極其工應物故也元和十三年九月二十七日中夜具
湯沐剃頤頂與門人告别即寂而視身與色無有壊相
<pb:KR4c0051_WYG_004-4b>
嗚呼豈生能全吾真故死不速朽將有願力邪余不得
而知也問年八十二問臘六十一葬于寺東北隅傳律
弟子中巽道準傳經弟子圓皎貞璨與其徒圓靜文外
恵榮明素存政等欲其師之道光且逺故咨余乞詞乃
作長句偈以銘之曰
祝融靈山禹所治非夫有道不可止中有毗尼出塵士
以津視儼猶孫子登壇人師四十祀南方學徒宗奥㫖
幼無童心至兒齒識滅形全異凡死長沙潭西幾五里
<pb:KR4c0051_WYG_004-5a>
陶侃故居石頭寺門前一帶湘江水吁嗟律席之名兮
與湘流而不巳
　　　　牛頭山第一祖融太師新塔記
初摩訶迦葉授佛心印得其人而傳之至師子比丘凡
二十五葉而達摩得焉東來中華華人奉之為第一祖
又三傳至雙峯信公雙峯廣其道而岐之一為東山宗
能秀寂其後也一為牛頭宗巖持威鶴林徑山其後也
分慈氏之一支為如來之别子咸有祖稱粲然貫珠大
<pb:KR4c0051_WYG_004-5b>
師號法融姓韋氏延陵人少為儒博極羣書既而歎曰
此仁誼言耳吾志求出世間法遂入句曲依僧炅改逢
掖而緇之徙居是山晏坐石室以慧力感通故旱麓泉
涌以神功示現故皓雪蓮生巨蛇摧伏羣鹿聴法貞觀
中雙峯過江望牛頭頓錫曰此山有道氣宜有得之者
乃來果與大師相遇性合神授至于無言同躋智地密
付真印掲立江左名聞九圍學徒百千如水歸海由其
門而為天人師者皆脈分焉顯慶二年報身示滅道在
<pb:KR4c0051_WYG_004-6a>
後覺神依故山戒香不絶龕坐未飾夫豈不思乎葢神
期冥數必有所待太和三年潤州牧浙江西道觀察使
檢校禮部尚書趙郡李公在鎮三閏百為大備尚理信
古儒𤣥交修始下令禁桑門販佛以眩人者而於真實
相深達焉常謂大師像設宜從本教言自我啟因自我
成乃召主吏籍我月入得緡錢二十萬俾秣陵令如符
經營之三月甲子新塔成事嚴而工人盡蓻誠達而山
神來䕶願力既從衆心知歸撞鍾告白龍象大㑹諸天
<pb:KR4c0051_WYG_004-6b>
聲香之藴如見如聞即相生敬明幽同感尚書欲傳信
于後逺命愚志之夫上士解空而離相中士著空而嫉
有不因相何以示覺不由有何以悟無彼達真諦而得
中道者當知為而不有賢乎以不修為無為也
　　　　袁州萍鄉縣楊岐山故廣禪師碑
天生人而不能使情欲有節君牧人而不能去威勢以
理至有乘天工之隙以補其化釋王者之位以遷其人
則素王立中區之教懋建大中慈氏起西方之教習登
<pb:KR4c0051_WYG_004-7a>
正覺至哉乾坤定位而聖人之道參行乎其中亦猶水
火異氣成味也同徳輪轅異象致逺也同功然則儒以
中道御羣生罕言性命故世衰而寖息佛以大悲救諸
苦廣啟因業故刦濁而益尊自白馬東來而人知像教
佛衣始傳而人知心法𢎞以權實示其攝修味真實者
即清淨以觀空存相好者怖威神而遷善厚於求者植
因以覬福罹於苦者證業以銷寃革盜心於冥昧之間
泯愛縁於死生之際隂助教化總持人天所謂生成之
<pb:KR4c0051_WYG_004-7b>
外别有陶冶刑政不及曲為調柔其方可言其㫖不可
得而言也惟四海之大羣倫之富必有以得其門而㑹
其宗者為世導師焉禪師諱乘廣其生容州姓張氏七
嵗尚儒以俎豆為戲十三慕道遵壊削之儀至衡陽依
天柱想公以啟初地至洛陽依荷澤㑹公以契真乘洪
鐘藴聲扣之斯應陽燧合焰晞之乃明始由見性終得
自在常謂機有淺深法無髙下分二宗者衆生存頓漸
之見説三乘者如來開方便之門名自外得故生分别
<pb:KR4c0051_WYG_004-8a>
道由内證則無異同遂以攝化為心經行不倦愍彼南
裔不聞佛經由是結廬此山心與境寂應念以起教隨
方而立因居涉旬而善根者知歸逮周月而帶縛者漸
悟以月倍日以年倍時瘖矇洞開荒憬潛革邑中長者
十方善衆咸發信願大其藩垣法堂四阿股引僧舍身
心恒寂象馬交馳墮其去來皆得利益踰嶺之北涉湘
而南仰兹髙山知道有所在此地縁盡翛然化俱神歸
佛境悲結人世自趺坐而滅至于茶毗三百有六旬矣
<pb:KR4c0051_WYG_004-8b>
爪髮加長容澤差衰真子號呼圍繞薪火得舍利如珠
璣者數十百焉於戲肖圓方之形故寂滅以示盡入菩
提之位故殊相以現靈亦猶鳯毛成字麟角生肉必有
以異不知其然於是服勤聞法之上首曰甄升乃率其
徒圓寂道𢎞如亮如海等相與抆淚具役建塔于禪室
之右端從衆也初廣公始生之辰嵗在丁巳當𤣥宗之
中元生三十而受且更臘五十二而終終之夕嵗直戊
寅當徳宗之後元三月既望之又十日也後九年其門
<pb:KR4c0051_WYG_004-9a>
人還源以為崇塔以存神與建銘以垂休皆憑像寄懷
不可以闕一謬謂余為習於文者故蠒足千里以誠相
攻大懼其先師徳音與時寖逺且曰白月中黒東川無
還颺于金石傳信百刧彼墮淚之感豈儒家者流專之
敬酬斯言銘示真俗文曰
如來説法徧滿大千得勝義者强名為禪至道不二至
言無辯心法東行羣迷丕變七葉無嗣四魔潛扇佛衣
生塵佛法如綿吾師¶覺者冥極道樞承受密印端如貫
<pb:KR4c0051_WYG_004-9b>
珠一室寥然髙山之隅為法來者千百人俱裔民嗤嗤
户有犀渠攝以方便家藏佛書願力既普度門斯盛合
為一乘散為萬行即動求靜故能常定絶縁離覺乃得
究竟生非我樂死非我病現滅者身常圓者性本無言
説付囑其誰等空無得後覺得之像閟虚塔迹留仁祠
十方四輩瞻禮於斯
　　　　䕫州始興寺移鐵像記
佛薪盡于乾竺而象教東行是法平等故所至為淨土
<pb:KR4c0051_WYG_004-10a>
是身應供故隨念如降生先是魚復人有以利金為彌
勒像者重千鈞晬容瑞相人天兩足鳬氏卒事而它工
未備故寓于西偏不知其㡬年矣寺僧法照瞻禮發信
赤肩白足入諸大城乃至聚落無空過者積十餘年得
信財無量繇是購工以嘗巧募徒而畢力四輩増増工
麾以肱中樞外脈隂轉陽動欻如地踴岌如山行大匠
無言尊容嚮明青蓮承趺金獸捧持藻井花鬘葱蘢四
垂邑人膜拜如佛出世法照以願力能就泣于佛前因
<pb:KR4c0051_WYG_004-10b>
持片石乞詞以示後按此寺始於宇文周初瀕江碑庳
皇唐神龍中為水所壞有波那賴耶國僧廣照浮海而
至頓錫不去遂移於今道場所山曰磨刀嶺曰虎岡其
經始與克修皆蕃僧是力後之有志者豈無人哉法照
䕫人姓穆氏年十有五出家依江陵名僧受具肇自貞
元二十年甲申歸此寺願崇建有為凡修大殿立菩薩
大弟子侍佛左右逮長慶癸卯有成其善植徳本者歟
　　　　毗盧遮那佛華蔵世界圖讃
<pb:KR4c0051_WYG_004-11a>
佛説華嚴經直入妙覺不由諸乘非大圓智不能信解
徳宗朝有龍象觀公能於是經了第一義居上都雲華
寺名聞十方沙門嗣肇是其上足以經中九㑹纂成華
藏俾人瞻禮即色生¶敬因請余讃之即説讃曰
清淨不¶染花中蓮捧持世界百億千踴出¶香海浩無邊
風輪負之晝夜¶旋大雄九㑹化諸天釋梵八部¶來森然
從昏至覺不依縁初初極極性自圓寫之綃素色相全
是色非色言非言
<pb:KR4c0051_WYG_004-11b>
　　　　成都府新修福成寺記
益城右門銜大逵坦然西馳曰石笋街街之北有仁祠
形焉直啟曰福成寺寺之殿臺與城之樓交錯相輝繡
于碧霄望之如崑閬間物太和四年蜀帥非將材不修
邊備南詔君長諜得内空乘隙坌入鬬于城下或縦火
以駭衆此寺乃焚髙門修廊委為寒燼如是者再嵗帝
念坤維丞相復來山川如迎父老相識環視故地寺為
燋墟載興起廢之歎爰有植因之願乃命主俸吏以吾
<pb:KR4c0051_WYG_004-12a>
緍錢三十萬為經營之基自公來思蜀號無事時康嵗
稔人樂檀¶施公言既先應如決川乃傾囊褚¶乃出懷袖
勝因¶化愚慧力¶攝慳男奔¶女驟急於徴令匠者度材以
指¶衆徒藝者運思以役衆技斤鋸磨礱丁丁登登陶者
儲精圬者效龍欻自火宅復為金繩沿故鼎新因毁成
妍華夷縱觀萬目同聳既告訖役公來慶成雲鮮日潤
輝映前後於是都人舞抃而謠曰昔公去此福成以燬
今公重還福成復完民安軍治亦如此寺庸可勿紀乎
<pb:KR4c0051_WYG_004-12b>
公實聞斯言遂折簡見命謹月而日之時太和某年某
某月日大檀越具官封爵段氏其它發大願者程功董
事者自中貴人及賔寮將吏若僧徒偕籍之而刻于石
　
　
　¶
　
　劉賔客文集巻四

<pb:KR4c0051_WYG_005-1a>
欽定四庫全<md:KR4c0051_SBCK_000-15a>¶書
　劉賔客文¶集巻五　¶　　唐　劉禹錫　撰
　　論¶上
　　　　辯迹論
客有能通本朝之雅故者曰時之汚崇視輔臣之用
否房與杜迹何觀焉建官取士之制地征口賦之令
禮樂刑法之章因隋而已矣二公奚施為余愀然曰
三王之道猶夫循環非必變焉審所當救而已隋之
<pb:KR4c0051_WYG_005-1b>
過豈制置名數之間邪顧名與事乖耳因之何害焉
夫上材之道非務所舉必的然可使户曉為迹也吾
觀梁公之迹章章如懸㝢矣曷然哉請借一以明之<md:KR4c0051_SBCK_000-15b>¶史不云乎初太宗怒渾戎之横于塞也度諸將不足
以必取當宁而歎曰得李靖為帥快哉靖時告老且
病矣梁公虛其心以起之靖忘老與病一舉虜其君
郡縣其地而還夫非伐國之難能起靖之難能也靖
非不克之為慮居功之為慮也古之為將度柄輕不
<pb:KR4c0051_WYG_005-2a>
足以遂事重則嫌生焉是以有辭第以見志有多産
以取信有子質以滅貳有嬖監以虞謗其多患也如
是若靖者名既成位既崇重失畏偪其患又甚焉㣲
梁公之能盡材能捍患能去忌能照私彼姑藉舊勞
居素貴足矣惡乎起哉夫豈感空言而起邪心相見
久矣夫豈飾小信而要邪道相籠久矣其後敬𤣥擅
能失材臣而敗隨之林甫自便進蕃將而亂隨之由
是而言固相萬矣子方規規然窺上材以户曉之迹
<pb:KR4c0051_WYG_005-2b>
此吾之所不取也若杜萊公者在相位日淺將史失
其傳然以梁公之鑒裁自天策府遂以王佐材許之
則是又能以道籠房公者矣房之許與迹孰甚焉客
無以應而作子劉子曰觀書者當觀其意慕賢者當
慕其心循迹而求雖博寡要信矣
　　　　明贄論
古之人動必有以將意故贄之道自天子達焉夫芬
芳在上臭達于下而温粹無擇有似乎聖人者鬯也
<pb:KR4c0051_WYG_005-3a>
故用於天子清越而瑕不自揜潔白而物莫能汚内
堅剛而外温潤有似乎君子者玉也故用乎諸侯執
之不鳴刑之不嘷似死義乳必能跪似知禮者羔也
故卿執焉在人之上而有先後行列者鴈也故大夫
執焉耿介而一志者雉也故士執焉視其所執而知
其任是故食愈重而志愈卑位彌尊而道彌廣耿介
之志唯士得以行之何也務細而所試者寡齒卑而
所蔽者衆言未足以動聴故必激發以取異行未足
<pb:KR4c0051_WYG_005-3b>
以應逺故必砥礪以沽聞借令由士為大夫捨雉而
執鴈其志也隨之故耿介之名不施於大夫矣況其
上乎然則為士也不思雉之介為卿也能思羔之禮
歟今夫或者不明分推理而觀之則曰此居下而嗜
直者是必得志而稔其訐矣彼當介而務𢎞者是必
處髙而肥其徳矣曽不知訐當其分則地易而自遷
𢎞非其所則志逺而無制矣於戲責士以卿大夫之
善猶諭君以士之行耳子以執贄之道得其分茍推
<pb:KR4c0051_WYG_005-4a>
分明矣求刑賞之潛濫得乎
　　　　華佗論
史稱華佗以恃能厭事為曹公所怒荀文若請曰佗術
實工人命繫焉宜議能以宥曹公曰憂天下無此鼠輩
邪遂考竟佗至蒼舒病且死見(賢徧/反)醫不能生始有悔
之之歎嗟乎以操之明畧見㡬然猶輕殺材能如是文
若之智力地望以的然之理攻之然猶不能返其恚執
柄者之恚真可畏諸亦可慎諸原夫史氏之書于冊也
<pb:KR4c0051_WYG_005-4b>
是使後之人寛能者之刑納賢者之諭而懲暴者之輕
殺故自恃能至有悔悉書焉後之惑者復用是為口實
悲哉夫賢能不能無過茍寘于理矣或必有寛之之請
彼壬人皆曰憂天下無材邪曽不知悔之日方痛材之
不可多也或必有惜之之歎彼壬人皆曰譬彼死矣將
若何曽不知悔之日方痛生之不可再也可不謂大哀
乎夫以佗之不宜殺昭昭然不足言也獨病夫史書之
義是將推此而廣耳吾觀自曹魏以來執死生之柄者
<pb:KR4c0051_WYG_005-5a>
用一恚而殺材能衆矣又烏用書佗之事為嗚呼前事
之不忘期有勸且懲也而暴者復藉口以快意孫權則
曰曹孟徳殺孔文舉矣孤於虞翻何如而孔融亦以應
泰山殺孝亷自譬仲謀近霸者文舉有髙名猶以可懲
為故事矧它人哉
　　　　　(附/)柳宗元天説
　韓愈謂柳子曰若知天之説乎吾為子言天之説今夫
　人有疾痛倦辱飢寒甚者因仰而呼天曰殘民者昌佑
<pb:KR4c0051_WYG_005-5b>
　民者殃又仰而呼天曰何為使至此極戾也若是者舉
　不能知天夫果蓏飲食既壊蟲生之人之血氣敗逆壅
　底為廱瘍疣贅瘻痔蟲生之木朽而蝎中草腐而螢飛
　是豈不以壊而後出邪物壊蟲由之生元氣隂陽之壊
　人由之生蟲之生而物益壊食齧之攻穴之蟲之禍物
　也滋甚其能去之者有功於物者也蕃而息之者物之
　讎也人之壊元氣隂陽也亦滋甚墾原田伐山林鑿泉
　以井飲窾墓以送死而又穴為堰溲築為牆垣城郭臺
<pb:KR4c0051_WYG_005-6a>
　榭觀游疏為川瀆溝洫陂池燧木以燔革金以鎔陶甄
　琢磨悴然使天地萬物不得其情倖倖衝衝攻殘敗撓
　而未嘗息其為禍元氣隂陽也不甚於蟲之所為乎吾
　意有能殘斯人使日薄嵗削禍元氣隂陽者滋少是則
　有功於天地者也蕃而息之者天地之讎也今夫人舉
　不能知天故為是呼且怨也吾意天聞其呼且怨則有
　功者受賞必大矣其禍焉者受罰亦大矣子以吾言為
　何如柳子曰子誠有激而為是邪則信辯且美矣吾能
<pb:KR4c0051_WYG_005-6b>
　終其説彼上而𤣥者世謂之天下而黄者世謂之地渾
　然而中處者世謂之元氣寒而暑者世謂之隂陽是雖
　大無異果蓏廱痔草木也假而有能去其攻穴者是物
　也其能有報乎蕃而息之者其能有怒乎天地大果蓏
　也元氣大癰痔也隂陽大草木也其烏能賞功而罰禍
　乎功者自功禍者自禍欲望其賞罰者大謬呼而怨欲
　望其哀且仁者愈大謬子而信子之仁義以遊其内生
　而死爾烏置存亡得喪於果蓏廱痔草木邪
<pb:KR4c0051_WYG_005-7a>
　　　　天論上¶
世之言天者二道焉拘於昭昭者則曰天與人實影響
禍必以罪降福必以善來窮阨而呼必可聞隠痛而祈
必可荅如有物的然以宰者故隂隲之說勝焉泥於冥
㝠者則曰天與人實剌(音/辢)異霆震于畜木未嘗在罪春
滋乎堇荼未嘗擇善跖蹻焉而遂孔顔焉而厄是茫乎
無有宰者故自然之説勝焉余之友河東解人栁子厚
作天説以折韓退之之言文信美矣蓋有激而云非所
<pb:KR4c0051_WYG_005-7b>
以盡天人之際故余作天論以極其辯云大凡入形器
者皆有能有不能天有形之大者也人動物之尤者也
天之能人固不能也人之能天亦有所不能也故余曰
天與人交相勝耳其說曰天之道在生植其用在强弱
人之道在法制其用在是非陽而阜生隂而肅殺水火
傷物木堅金利壯而武健老而耗眊氣雄相君力雄相
長天之能也陽而蓺樹隂而揫斂防害用濡禁焚用光
斬材窾堅液礦硎鋩義制强訐禮分長幼右賢尚功建
<pb:KR4c0051_WYG_005-8a>
極閑邪人之能也人能勝乎天者法也法大行則是為
公是非為公非天下之人蹈道必賞違之必罰當其賞
雖三旌之貴萬鍾之録處之咸曰宜何也為善而然也
當其罰雖族屬之夷刀鋸之慘處之咸曰宜何也為惡
而然也故其人曰天何預乃事邪唯告䖍報本肆類授
時之禮曰天而已矣福兮可以善取禍兮可以惡召奚
預乎天邪法小弛則是非駮賞不必盡善罰不必盡惡
或賢而尊顯時以不肖參焉或過而僇辱時以不辜參
<pb:KR4c0051_WYG_005-8b>
焉故其人曰彼宜然而信然理也彼不當然而固然豈
理邪天也福或可以詐取而禍亦可以茍免人道駮故
天命之説亦駮焉法大弛則是非易位賞恒在佞而罰
恒在直義不足以制其强刑不足以勝其非人之能勝
天之具盡喪矣夫實已喪而名徒存彼昧者方挈挈然
提無實之名欲抗乎言天者斯數窮矣故曰天之所能
者生萬物也人之所能者治萬物也法大行則其人曰
天何預人邪我蹈道而已法大弛則其人曰道竟何為
<pb:KR4c0051_WYG_005-9a>
邪任人而已法小弛則天人之論駮焉今以一已之窮
通而欲質天之有無惑矣余曰天恒執其所能以臨乎
下非有預乎治亂云爾人恒執其所能以仰乎天非有
預於寒暑云爾生乎治者人道明咸知其所自故徳與
怨不歸乎天生乎亂者人道昧不可知故由人者舉歸
乎天非天預乎人爾
　　　　天論中
或曰子之言天與人交相勝其理㣲庸使户曉盍取諸
<pb:KR4c0051_WYG_005-9b>
譬焉劉子曰若知旅乎夫旅者羣適乎莽蒼求休乎茂
木飲乎水泉必强有力者先焉否則雖聖且賢莫能競
也斯非天勝乎羣次乎邑郛求䕃于華榱飽于餼牢必
聖且賢者先焉否則强有力莫能競也斯非人勝乎茍
道乎虞芮雖莽蒼猶郛邑然茍由乎匡宋雖郛邑猶莽
蒼然是一日之途天與人交相勝矣吾固曰是非存焉
雖在野人理勝也是非亡焉雖在邦天理勝也然則天
非預勝乎人者也何哉人不宰則歸乎天也人誠務勝
<pb:KR4c0051_WYG_005-10a>
乎天者也何哉天無私故人可務乎勝也吾於一日之
途而明乎天人取諸近也已或者曰若是則天之不相
乎人已信矣古之人曷引天為荅曰若知操舟乎夫舟
行乎濰淄伊洛者疾徐存乎天次舍存乎人風之怒號
不能鼓為濤也流之泝洄不能峭為魁也適有迅而安
亦人也適有覆而膠亦人也舟中之人未嘗有言天者
何哉理明故也彼行乎江河淮海者疾徐不可得而知
也次舍不可得而必也鳴條之風可以沃日車盖之雲
<pb:KR4c0051_WYG_005-10b>
可以見怪恬然濟亦天也黯然沈亦天也阽危而僅存
亦天也舟中之人未嘗有言人者何哉理昧故也問者
曰吾見其駢焉而濟者風水等耳而有沈有不沈非天
曷司歟荅曰水與舟二物也夫物之合并必有數存乎
其間焉數存然後勢形乎其間焉一以沈一以濟適當
其數乗其勢耳彼勢之附乎物而生猶影響也本乎徐
者其勢緩故人得以曉也本乎疾者其勢遽故難得以
曉也彼江海之覆猶伊淄之覆也勢有疾徐故有不曉
<pb:KR4c0051_WYG_005-11a>
耳問者曰子之言數存而勢生非天也天果狹於勢邪
荅曰天形恒圓而色恒青周回可以度得晝夜可以表
候非數之存乎恒髙而不卑恒動而不已非勢之乗乎
今夫蒼蒼然者一受其形于髙大而不能自還於卑小
一乗其氣于動用而不能自休於俄頃又惡能逃乎數
而越乎勢邪吾固曰萬物之所以為無窮者交相勝而
已矣還相用而已矣天與人萬物之尤者耳問者曰天
果以有形而不能逃乎數彼無形者子安所寓其數邪
<pb:KR4c0051_WYG_005-11b>
荅曰若所謂無形者非空乎空者形之希㣲者也為體
也不妨乎物而為用也恒資乎有必依於物而後形焉
今為室廬而髙厚之形蔵乎内也為器用而規矩之形
起乎内也音之作也有大小而響不能踰表之立也有
曲直而影不能踰非空之數歟夫目之視非能有光也
必因乎日月火炎而後光存焉所謂晦而幽者目有所
不能燭耳彼狸狌犬鼠之目庸謂晦為幽邪吾固曰以
目而視得形之粗者也以智而視得形之㣲者也烏有
<pb:KR4c0051_WYG_005-12a>
天地之内有無形者邪古所謂無形葢無常形耳必因
物而後見耳烏能逃乎數邪
　　　　天論下¶
或曰古之言天之歴象有宣夜渾天周髀之書言天之
髙逺卓詭有鄒子今子之言有自乎荅曰吾非斯人之
徒也大凡入乎數者由小而推大必合由人而推天亦
合以理揆之萬物一貫也今夫人之有顔目耳鼻齒毛
頥口百骸之粹美者也然而其本在乎腎腸心腹天之
<pb:KR4c0051_WYG_005-12b>
有三光懸㝢萬象之神明者也然而其本在乎山川五
行濁為清母重為輕始兩位既儀還相為庸噓為雨露
噫為雷風乗氣而生羣分彚從植類曰生(按尚書傳云/海隅蒼生謂)
(草木/也)動類曰蟲倮蟲之長為智最大能執人理與天交
勝用天之利立人之紀紀綱或壊復歸其始堯舜之書
首曰稽古不曰稽天幽厲之詩首曰上帝不言人事在
舜之庭元凱舉焉曰舜用之不曰天授在殷中宗襲亂
而興心知説賢乃曰帝賚堯民之餘難以神誣商俗已
<pb:KR4c0051_WYG_005-13a>
訛引天而敺由是而言天預人乎
　
　
　
　
　
　
　
<pb:KR4c0051_WYG_005-13b>
　
　
　
　
　
　
　
　劉賔客文集巻五

<pb:KR4c0051_WYG_006-1a>
欽定四庫全書
　劉賔客文集巻六　　　　唐　劉禹錫　撰
　　論中
　　　　因論七篇
劉子閒居作因論或問其㫖曷歸歟對曰因之為言有
所自也夫造端乎無形垂訓於至當其立言之徒放詞
乎無方措㫖於至適其寓言之徒䝉之智不逮于是造
形而有感因感而有詞匪立匪寓以因為目因論之㫖
<pb:KR4c0051_WYG_006-1b>
也云爾
鑒藥　訊甿　嘆牛　儆舟　原力　説驥　述病
　　　　鑒藥
劉子閒居有負薪之憂食精良弗知其㫖血氣交沴煬
然焚如客有謂予子病病積日矣乃今我里有方士淪
跡於醫厲者造焉而美肥輒者造焉而善馳矧常病也
將子詣諸予然之之醫所切脈觀色聆聲參合而後言
曰子之病其興居之節舛衣食之齊(去/聲)乖所由致也今
<pb:KR4c0051_WYG_006-2a>
夫蔵鮮能安榖府鮮能母氣徒為美疹之囊槖耳我能
攻之乃出藥一丸可兼方寸以授予曰服是足以瀹昏
煩而鉏藴結銷蠱慝而歸耗氣然中有毒須其疾瘳而
止過當則傷和是以㣲其齊也予受藥以餌過信而膇
能輕痺能和涉旬而苛癢絶焉抑搔罷焉踰月而視分
纎聴察㣲蹈危如平嗜糲如精或聞而慶予且鬨言曰
子之獲是藥㡬神乎誠難遭已顧醫之態多嗇術以自
貴遺患以要財盍重求之所至益深矣予昧者也泥通
<pb:KR4c0051_WYG_006-2b>
方而狃既效猜至誠而惑勦説卒行其言逮再餌半旬
厥毒果肆岑岑周體如痁作焉悟而走諸醫醫大吒曰
吾固知夫子未達也促和蠲毒者投之濵於殆而有喜
異日進和藥乃復初劉子慨然曰善哉醫乎用毒以攻
疹用和以安神易則兩躓明矣茍循往以御變昧於節
宣奚獨吾儕小人理身之弊而已
　　　　訊甿
劉子如京師過徐之右鄙其道旁午有甿増増扶班白
<pb:KR4c0051_WYG_006-3a>
挈羈角齎生器荷農用摩肩而西僕夫告予曰斯宋人
梁人亳人潁人之逋者今復矣予愕而訊云予聞隴西
公畼轂之止方踰月矣今爾曹之来也欣欣然似恐後
者其聞有勞倈之簿歟蠲復之條歟振贍之格歟碩䑕
亡歟瘈狗逐歟曰皆未聞也且夫浚都吾政之上游也
自巨盜間釁而武臣顓焉牧守由將校以授皆虎而冠
子男由胥徒以出皆鶴而軒故其上也子視卒而芥視
民其下也鷙其理而蛑其賦民弗堪命是軼于它土然
<pb:KR4c0051_WYG_006-3b>
咸重&KR0118;也非阽危擠壑不能違之曩者雖歸歟成謡而
故態相沿莫我敢復今聞吾帥故為丞相也能清静畫
一必能以仁蘇我矣其佐嘗宰京邑也能誅鉏豪右必
能以法衞我矣奉斯二必而來歸惡待事實之及也予
因浩歎曰行積於彼而化行於此實未至而聲先馳聲
之感人若是之&KR0297;歟然而民知至至矣政在終終也嘗
試論聲實之先後曰民黠政頗須理而後勸斯實先聲
後也民離政亂須感而後化斯聲先實後也立實以致
<pb:KR4c0051_WYG_006-4a>
聲則難在經始由聲以循實則難在克終操其柄者能
審是理俾先後終始之不失斯誘民孔易也
　　　　歎牛
劉子行其野有叟牽跛牛于蹊偶問焉何形之瑰歟何
足之病歟今觳觫然將安之歟叟攬縻而對云瑰其形
飯之至也病其足役之過也請為君畢詞焉我僦車以
自給嘗驅是牛引千鈞北登太行南並商嶺掣以回之
叱以聳之雖涉淖躋髙轂如蓬而輈不僨及今廢矣顧
<pb:KR4c0051_WYG_006-4b>
其足雖傷而膚尚腯以畜豢之則無用以庖視之則有
贏伊禁焉莫敢尸也甫聞邦君饗士卜剛日矣是往也
當要(平/聲)售於宰夫余尸之曰以叟言之則利以牛言之
則悲若之何予方窶且無長物願解裘以贖將置諸豐
草之鄉可乎叟囅然而咍曰我之沽是屈指計其直可
以持醪而齧肥飴子而衣妻若是之逸也奚事裘為且
昔之厚其生非愛之也利其力今之致其死非惡之也
利其財子惡乎落吾事劉子度是叟不可用詞屈乃以
<pb:KR4c0051_WYG_006-5a>
杖叩牛角而嘆曰所求盡矣所利移矣是以員能霸呉
屬鏤賜斯既帝秦五刑具長平威振杜郵死陔下敵擒
鍾室誅皆用盡身賤功成禍歸可不悲哉可不悲哉嗚
呼執不匱之用而應夫無方使時宜之莫吾害也茍拘
於形器用極則憂明已
　　　　儆舟
劉子浮于汴涉淮而東亦既釋紼纚榜人告予曰方今
湍悍而舟盬宜謹其具以虞焉予聞言若厲繇是袽以
<pb:KR4c0051_WYG_006-5b>
窒之灰以墐之&KR0445;以乾之僕怠而躬行夕惕而晝勤景
霾晶而莫進風異響而遄止兢兢然累辰是用獲濟偃
檣弭櫂次于淮隂於是舟之工咸沛然自暇自逸或遊
肆而觴矣或拊橋而歌矣隸也休役以尚寢矣吾曹無
虞以宴息矣逮夜分而&KR1094;隟潛㴻渙然隂隤至乎淹簀
濡薦方卒愕傳呼跣跳登墟僅以身脱目未及瞬而樓
傾軸墊抵于泥沙力莫能支也劉子缺然自視而言曰
曏予兢惕也汩洪漣而無害今予晏安也蹈常流而致
<pb:KR4c0051_WYG_006-6a>
危畏之途果無常所哉不生於所畏而生於所易也是
以越子䣛行呉君忽晉宣尸居魏臣怠白公厲劍子西
哂李園養士春申易至于覆國夷族可不儆哉嗚呼禍
福之胚胎也其動甚㣲倚伏之矛楯也其理甚明困而
後儆斯弗及已
　　　　原力
劉子于邁舟次泗濵維䋏邇之于傳傳吏適傳呼曰乗
驛者方來誰何之則曰力人也雅以力聞於呉楚間中
<pb:KR4c0051_WYG_006-6b>
貴人器之謂宜為爪士獻言于上有㫖趣如京師頃其
至則仡焉五輩咸碩其體毅其容動睛煜如曳趾岌如
顧瞻遲回飲啜有聲泗濵守伾由將授也説而勞之饗
以太牢飲以百壺酒酣氣振求試自矜傍如無人中若
有馮有盪舟如沿者抉鼎如飛者綯鍵如麻者開兩弧
而脈不僨者屣巨石而&KR1189;如流者異哉果以力駭世而
聞于上也異日話於儒家者流有客悱然自奮曰斯誠
力矣上之不過誇胡人而戲角抵次之不過倅期門而
<pb:KR4c0051_WYG_006-7a>
振袀服我之力異然以道用之可以格三苖而賔左衽
以威用之可以係六驘而㫁右臂由是而言彼力也長
雄於匹夫然猶驛其騑餼其食我力也無敵於天下亦
當蒲其輪鶴其書矣予詰之曰彼之力用於形者也子
之力用於心者也形近而易見心逺而難明理乎而言
則子之力大矣時乎而言則彼之力大矣且夫小大迭
用曷常哉彼固有小矣子固有大矣予所不能齊也客
於邑垂涕洟劉子解之曰屠羊於肆適味於衆口也攻
<pb:KR4c0051_WYG_006-7b>
玉于山俟知於獨見也貪日得則鼓刀利要嵗計而韞
櫝多客聞之破涕曰吾方俟多於嵗計也嵗歟嵗歟其
我與歟
　　　　説驥
伯氏佐戎于朔陲獲良馬以遺予予不知其良也秣之
稊秕飲之汚池廐櫪也上痺而下蒸羈絡也綴索而續
韋其易之如此予方病且窶求沽于肆肆之駔亦不知
其良也評其價六十緡將劑矣有裴氏子贏其二以求
<pb:KR4c0051_WYG_006-8a>
之謂善價也卒與裴氏裴所善李生雅挾相術於馬也
尤工覩之周體眙然視欣然笑既而抃隨之且曰久矣
吾之不覯於是也是何柔心勁骨竒精妍態宛如鏘如
煜如翔如之備邪今夫馬之徳也全矣顧其維駒蔵鋭
于内且秣之乖方是用不説乎常目須其齒備而氣振
(平/聲)則衆美灼見上可以獻帝閑次可以鬻千金裴也聞
言竦焉遂儆其僕蠲其皂筐其惡蜃其溲&KR0008;以美薦秣
以薌粒起之居之澡之挋(音/震)之無分隂之怠斯以馬養
<pb:KR4c0051_WYG_006-8b>
養馬之至分也居無何果以驥徳聞客有唁予以喪其
寳且譏其所貿也㣲予灑然曰始予有是馬也予常馬
畜之今予易是馬也彼寳馬畜之寳與常在所遇耳且
夫昔之翹陸也謂將蹄將齧抵以檛䇿不知其籋雲耳
昔之噓呼也謂為疵為癘投以藥石不知其噴玉耳夫
如是則雖曠日歴月將頓踣是以曽何寳之有焉繇是
而言方之於士則八十其緍也不猶踰於五羖皮乎客
謖而竦予遂言曰馬之徳也存乎形者也可以目取然
<pb:KR4c0051_WYG_006-9a>
猶為之若此矧徳藴于心者乎斯從古之數予不敢歎
　　　　述病
劉子嘗涉暑而征熱攻于腠以致病其僕也告痛亦莫
能興逮浹日予有瘳醫診之曰疾幸間矣顧熱沴而未
平有遺類焉宜謹於攝衞衞之乖方則病復矣所苦既
㣲而怠其説倦眠于衾而興焉倦隠于几而步焉面不
能罷頮髪不能捐櫛口不能忘味心不能無思如是未
移日而疾也瘮(疎錦/反)如復癏于躬進藥求汗凡三渙然
<pb:KR4c0051_WYG_006-9b>
後目能視視既分則嚮時之僕已睨然執桮圏侍予于
前矣予訝而曰曩吾與若也病偕呻也謼也若酷而吾
㣲藥也餌也吾殷而若薄何患之同而痊之異哉僕諄
諄而荅云已之被病也兀然而無知有問也亦兀然而
無知髪蓬如而忘乎亂面黔如而忘乎垢洎疾之殺也
雖飲食是念無滑甘之思日致復初亦不知也予喟然
歎曰始予有斯僕也命之理畦則蔬荒主庖則味乖顓
廐則馬瘠常謂其無適能適乃今以兀然而賢我逺甚
<pb:KR4c0051_WYG_006-10a>
利與鈍果相長哉僕更矣劉子遂言曰樂於用則豫章
貴厚其生則社櫟賢唯理所之曽何膠於域哉
　
　
　
　
　
　
<pb:KR4c0051_WYG_006-10b>
　
　
　
　
　
　
　
　劉賔客文集巻六

<pb:KR4c0051_WYG_007-1a>
欽定四庫全書
　劉賔客文集巻七　　　唐　劉禹錫　撰
　　論下
　　　　辯易九六論
乾之爻皆九而坤六何也世之儒曰吾聞諸孔穎達
云陽尊得兼乎隂隂不得兼乎陽也它日劉子與董
生言及易生曰吾聞諸畢中和云舉老而稱也請徵
諸揲蓍夫端策者一變而遇少與歸竒而為五再變
<pb:KR4c0051_WYG_007-1b>
而遇少與歸竒而為四三變如之是老陽之數分措
于指間者十有三策焉其餘三十有六四四而運得
九是已故易繫注云乾一爻三十六策也一變而遇
多與歸竒而為九再變而遇多與歸竒而為八三變
如之是老隂之數分措于指間者二十有五策焉其
餘二十有四四四而運得六是已故易繫注云坤一
爻二十四策也借如一變而遇少再變三變而遇多
是少陽之數分措于指間者二十有一策其餘二十
<pb:KR4c0051_WYG_007-2a>
有八四四而運得七一變而遇多再變三變而遇少
是少隂之數分措于指間者十有七策其餘三十有
二四四而運得八故九與六為老老為變爻七與八
為少少為定位故曰舉老而稱亦曰尚變而稱且夫
筮為乾者常遇七斯乾矣常遇九斯得坤矣筮為坤
者常遇八斯坤矣常遇六斯得乾矣在左氏國語有
之晉公子親筮之曰尚有晉國得貞屯悔豫皆八八
非變爻故不曰有所之按次二世而為屯屯之六二
<pb:KR4c0051_WYG_007-2b>
為世爻震一世而為豫豫之初六為世爻屯之二豫之
初皆少隂不變斯非八乎卦由老數而舉曰六筮由蓍
數故斥曰八在左氏春秋傳有之曰穆姜薨于東宫始
往而筮之遇艮之八史曰是謂艮之隨夫艮䷳(艮下/艮上)之
隨䷐(震下/兊上)唯二不動斯遇八也餘五位皆九六故反焉
筮法以少為卦主變者五而定者一故以八為占艮之
六二曰艮其腓不拯其隨其心不快史以為東宫實幽
也遇此為不利故従變爻而占茍以説于姜也何則卦
<pb:KR4c0051_WYG_007-3a>
以少為主若定者五而變者一即宜曰之某卦觀之否
師之臨類是也變與定均即決以内外今變者五定者
一宜從少占懼不吉而更之故曰是謂艮之隨是謂之
云者茍以説也故穆姜終死于東宫與艮㑹耳而杜元
凱於此注以為雜用三易故有遇八之云非臻極之理
也劉子曰余與董生言九六之義信與理㑹為不誣矣
余又於左氏二書參焉若合形影然而世人往往攘臂
于其間曰生之名孰與穎達著邪而材孰與元凱賢邪
<pb:KR4c0051_WYG_007-3b>
歴載曠日未嘗有聞人明是説者雖余憤然用口舌争
特貌從者什一二焉嗟乎由數立文所如皆合昭昭乎
若觀三辰其不晦也如此然猶貴聴而賤視齗齗(五姧/反)
然莫可更也矧無形之理不可見之道邪余獨悲而志
之以俟夫後覺初董生言本畢中和中和本其師師之
學本一行云
第一指(餘一益三餘二益二/餘三益一餘四益四)第二指(餘一益二餘二益/一餘三益四餘四)
(益/三)第三指(與第二/指同)
<pb:KR4c0051_WYG_007-4a>
　　右卦從下起指亦自下始第一指法地故益成偶
　　第二法天故益成竒第三人極
第一指(遇一益三并掛一為五遇/三遇二並謂之少與一同)第二指(遇一益二并/掛一為四)
第三指(遇一益二并/掛一為四)
　　右三指俱遇少通計十三策¶其餘三十六䇿四四
　　運之得九為老陽故易繫¶云乾之策二¶百一十有
　　六注云陽爻九一爻三十六䇿六爻二百一十有
　　六
<pb:KR4c0051_WYG_007-4b>
第一指(遇四益四與/掛一為九)第二指(遇四益三與掛一/為八遇三亦同)第三指
(遇四益三與掛一/為八遇三亦同)
　　右三指俱遇多通計二十五䇿其餘二十四策¶四
　　四運之得六為老隂故易繫云坤之䇿百四十有
　　四謂隂爻六一爻二十四策六爻一百四十有四
第一指(遇一益三并/掛一為五)第二指(遇四益三并/掛一為八)第三指(遇四/益三)
(并掛一/為八)
　　右初指少第二第三指多以少為主通計二十一
<pb:KR4c0051_WYG_007-5a>
　　䇿其餘二十八䇿四四運之得七為少陽
第一指(遇四益四并/掛一為九)第二指(遇一益二并/掛一為四)第三指(遇一/益二)
(并掛一/為四)
　　右初指多第二第三少以多為主通計一十七䇿
　　其餘三十二策四四而運得八為少隂
第一指(遇少謂一二/也並止於五)第二指(遇多謂三四/也並止於八)第三指(又遇/少謂)
(一二也並/止於四)
　　右初指少第二指多第三指又少以多為主通計
<pb:KR4c0051_WYG_007-5b>
　　一十七䇿其餘三十二策四四而運得八為少隂
第一指(遇多謂四/也止於九)第二指(又遇多謂三/四也止於八)第三指(遇少謂一二/也止於四)
　　右初指第二指並多第三指獨少以少為主通計
　　二十一䇿其餘二十八䇿四四運之得七為少陽
第一指(遇少止/於五)第二指(又遇少/止於四)第三指(遇多止/於八)
　　右初指二指並少三指獨多以多為主通計一十
　　七䇿其餘三十二䇿四四運之得八為少隂
　　右揲蓍數
<pb:KR4c0051_WYG_007-6a>
穆姜薨于東宫始往而筮之遇艮之八史曰是謂艮之
隨夫艮䷳(艮下/艮上)之隨䷐(震下/兊上)唯六二爻不動餘五盡變
變者遇九六也二不動者遇八也
晉公子親筮之曰尚有晉國得貞屯悔豫皆八夫屯䷂
(震下/坎上)六位盡不遇六九故不動既無所之即以世爻為
占按屯是坎宫二世卦故以一為占則遇八夫豫䷏(坤/下)
(震/上)是震宫一世卦以初六為占亦遇八韋昭於此注云
内曰貞外曰悔震下坎上為屯坤下震上為豫言得此
<pb:KR4c0051_WYG_007-6b>
兩卦震在屯為貞在豫為悔八謂震兩隂爻在貞在悔
皆不動所以筮史占之謂閉而不通者爻無為也乾之
䇿二百一十有六(謂陽爻九一爻三十六䇿六爻當二/百一十六言三十六者舉老陽也)
坤之䇿一百四十有四(謂隂爻六一爻二十四䇿六爻/當百四十有四言二十四者舉)
(老隂/也)
凡三百有六十當朞之日凡二篇之䇿萬有一千五百
二十當萬物之數六十四卦都三百六十四爻隂陽相
半各一百九十二爻
<pb:KR4c0051_WYG_007-7a>
陽爻一爻三十六䇿合為六千九百一十二隂爻一爻
二十四策合為四千六百八
　　右六九之數
一行大衍論云三變皆剛太陽之象也三變皆柔太隂
之象也一剛二柔少陽之象也一柔二剛少隂之象也
少陽之剛有始有牡有究少隂之柔有始有牡有究因
綜四象之變而成八象焉八象之位而八卦之本列矣
注云太陽始動施于太隂而生震象之七(謂少陽之七/為震初九)
<pb:KR4c0051_WYG_007-7b>
再動于牡而生坎象之七(謂再索而/得男也)三動于究而生艮
象之七(謂三索而/得男也)太隂始動施于太陽而生巽象之八
(謂少隂之八/為巽初六)再動于牡而生離象之八(謂再索而/得女也)三動
于究而生兊象之八(謂三索而/得女也)是以九六七八分為八
象
　　右大衍論
國語又云董因迎公于河公問焉曰吾其濟乎對曰臣
筮之得泰之八曰是謂天地配亨小往大來今及之矣
<pb:KR4c0051_WYG_007-8a>
何不濟之有韋昭云泰三至五震象為侯隂爻不動其
數皆八與貞屯悔豫義同劉子曰昭此説用互體有震
按董因之言天地配亨是六五帝乙歸妹以祉元吉之
爻夫泰乾坤體全内外位正内為身外為事卜得國事
也以外卦為占六五居尊位故統論卦下辭曰小往大
來爻遇歸妹故曰天地配亨何必取互體也
　　右與董生言易
　
<pb:KR4c0051_WYG_007-8b>
　
　
　
　
　
　
　
　劉賔客文集巻七

<pb:KR4c0051_WYG_008-1a>
欽定四庫全書
　劉賔客文集巻八　　　唐　劉禹錫　撰
　　記上
　　　　天平軍節度使㕔壁記
元和十四年春二月王師平河南負固之地十有二
州憲宗視地圖户版俾參其地三月有詔其以曹濮
棣鄆為一隅按部三郡統兵三萬乃新其軍錫號天
平葢承天威以平暴悖志動掦休在稱為雄新邦始
<pb:KR4c0051_WYG_008-1b>
徠汚俗猶用朝廷革之以漸故命功臣或辦吏以帥
焉太和三年冬天平監軍使以故候病聞上方注意
治本乃以牙璋玉節鼎右僕射官稱賜東都留守令
狐公曰予擇文武惟汝兼前年鎮汴州有顯庸往年
弼憲宗有素貴徒得君重剛吾四支公西拜稽首登
車有耀不踰旬祗治所夾清河而域之惟鄆州在春
秋為須句之國渉漢為濟東葢禹貢兖州之域宣精
在上奎為文宿畫野在下魯為儒鄉故其人知書風
<pb:KR4c0051_WYG_008-2a>
俗信厚天寳末大憝起於幽都虜將因兵鋒取其地
右勇左徳積六十年公之來思如古醫之治劇病宣
洩頥養氣還神復大凡抗詔條國式於身以先之示
菲約以裕人信賞罰以格物物力日完人風自移涉
月報政踰年鼎治牙門之容暨暨而恭壘門之容仡
仡而和里中之容闐闐而遂勞者以安去者以歸分
星不搖田祖降福凡革前非罷供第無名錢嵗鉅萬
菽粟如之錦繒且千兩去苛法急徵毁家償租之令
<pb:KR4c0051_WYG_008-2b>
故流庸自占四萬室衆無吁咨和氣乃來三田仍稔
草木咸瑞豈偶爾哉初斯堂西墉有刺史記而元戎
雄尊之位虛其左方豈有待邪公命愚志之俾來者
仰公知變風之自太和五年夏四月二十六日記
　　　　汴州刺史㕔壁記
本朝以浚儀為汴州刺史治所自隋釃新渠吸黄河
而東行州含其樞為天下劇内屏王室東雄諸侯居
無事時常帶亷察使兵興巳還益以節旄用人得否
<pb:KR4c0051_WYG_008-3a>
繫國輕重長慶四年詔書命河南尹敦煌令狐公來
莅來刺錫之介圭使印兵符汴人交賀肴醳騰貴惟
是邦始都于魏恵王始郡于宇文周星躔回環天駟
垂光地為四戰故其俗右武人具五都故其氣習豪
公自為宰相時巳熟四方之利病凡所戾止參然前
知既視事三日挹羣吏與之言曰吾食止圭田吾用
止公入凡它給過制傷亷浼潔者悉罷之壹歸乎公
蔵凡曲防苛禁不情乖體者悉剗之壹出乎令典凡
<pb:KR4c0051_WYG_008-3b>
闗征船算奪時專利者悉更之壹遵乎詔條然後刑
麗事而詳賞以時而均興學以勸蓺示寛以化勇居
數月而汴州人恂恂然無復故態明年大成議者若
曰奕奕浚都國之咽頥咀清嚥和旁暢四支東夏黠
馬由我以肥是浚之治非所澤于所履而巳初公七
代祖在隋為納言大業中持節居此亦號刺史距今
餘二百年公實能似既拜闕發魚書合左右契由阼
階躋遐踵前武歆然如聞其馨香肅然如覩其形容
<pb:KR4c0051_WYG_008-4a>
信乎君子之澤逺而有光輝也它日命遊梁客志之
書于㕔事謹按前賢之在此堂者張平原首之陸氏
撰節度使記揭于東壁詳矣今公命為刺史記書于
右端謹月而日之以公為冠太和元年夏五月某日
記
　　　　國學新修五經壁記
初大厯中名儒張參為國子司業始定五經書于論
堂東西廂之壁辯齊魯之音取其宜考古今之文取
<pb:KR4c0051_WYG_008-4b>
其正繇是諸生之師心曲學偏聴臆説咸束之而歸
于大同揭揭髙懸積六十嵗崩剥汚衊淟然不鮮今
天子尚文章尊典籍於苑囿不加尺椽而成均以治
學上言遽賜千萬時祭酒皥實尸之博士公肅實佐
之國庠重嚴過者必式遂以羨贏再新壁書懲前土
塗不克以夀乃析堅木負墉而比之其制如版牘而
髙廣其平如粉澤而潔滑背施隂闗使衆如一附離
之際無迹而尋堂皇靚深兩廡相照申命國子能通
<pb:KR4c0051_WYG_008-5a>
法書者分章揆日遜其業而繕寫焉筆削既成讐校
既精白黑彬斑暸然飛動以䝉來求煥若星辰以敬
來趨肅如神明以疑來質決若蓍蔡由京師而風天
下覃及九譯咸知宗師非止服逢掖者鑚仰而已於
是學官某等暨生徒凡四百二十有八人請金石刻
且歌之曰我有學宇既傾而成之我有壁經既昧而
明之孰規摹之孰發揮之祭酒維齊博士維韋俾
我學徒弦歌以時切切祁祁不敖不嬉庶乎道人來
<pb:KR4c0051_WYG_008-5b>
采我詩余為禮部郎凡瞽宗之事得以與聞而闗
決之故書此以移史官俾誌之用得附于蓺文之
後云爾
　　　　汴州鄭門新亭記
亭于西門尊闕路也實相公以心規羣僚以辭叶而
百工以樂成斧斤無聲丹素有嚴主人肅容落以金
石走鄭之門嶔為右垣黄河一支滉漾北軒前曕東
顧甍動軌直含景生姿遡空欲翔汴城具八方之人
<pb:KR4c0051_WYG_008-6a>
殊形詭言而耳目一説初公來臨擁節及門馭吏曰
此鄭州門公心非之若曰野哉居無何即舊號而更
之曰鄭門故事王人大僚之去來元侯前驅翊門而
旋率立馬塵坌中挹策為禮公心不然之乃下亭令
于執事按亭東西函丈者三之有竒而南北五之有
贏樂縣宴豆前後以位棊闔對明弭掀順時修梁衡
建中虛上荷圓脊方亷髙卑中經簾鑪茵帟文椸睆
榻儲以應猝周用而宜乃命尹閽視亭長抱闗視掌
<pb:KR4c0051_WYG_008-6b>
固啟閉拚除是謹是孜錫命賜胙勞迎贈餞我當躬
行汝先汝蠲挾膳提醪生芻縞衣我寮展事靡問文
武汝唯汝従凡入而修容凡出而修軷裼襲威儀勿
籍勿訶繇是貴人稱諸朝羣吏詠於家行者誇于道
與人同其安者人人驛其聲而吟之始乎諓諓而成
乎龎鴻欲無文字不可也公遂條白其所以然逺命
學古者書之公姓令狐氏以文章典内外書命以譽
明登左右相以飛語策免以思材復徵自有浚師無
<pb:KR4c0051_WYG_008-7a>
如今治文武兩熾其古之大臣歟
　　　　鄭州刺史東㕔壁記
古諸侯之居公私皆曰寢其它室曰便坐今凡視事之
所皆曰㕔其它室以辨方為稱今年鄭州刺史楊君作
東㕔既成而落之且以書抵余為記按國章以甲乙第
方域大凡環天子之居為雄州鄭實邇王畿故望雄視
其版多貴人且當大逵故務劇君侯始来三日司稅掾
舉七縣董租之吏累百君曰此百螣也悉罷之用户符
<pb:KR4c0051_WYG_008-7b>
而輸入益辦司貢掾舉梨林之征請户曉君曰盡弛之
勿籍用平賈而果益精里無吏迹民去痼疾授牘占租
如臨詛盟土毛人力日夕相長故周嵗而完焉比年而
愈肥雖軍興餽輓旁午大將牙旗往復相踵而里中清
夷雞犬音和人既寧而物有餘政既成而日多暇圜視
舊宇宜有以更之且書得時亦以謹始因列名氏授受
月而日之庶乎繼踐于兹者知貫珠之首其山望澤浸
土風甿俗與前賢之耿光備于正位有天寳中詞人杜
<pb:KR4c0051_WYG_008-8a>
頠之文在太和四年某月日
　　　　管城新驛記
太和二年閏三月滎陽守歸厚上言臣治所直天下大
逵肘武牢而咽東夏誰何宜謹啟閉宜度先是驛于城
中驛遽不時四門牡鍵通夕弗禁請更于外隧永永便
安制曰可守臣奉詔無徴命無奪時糜羨財募游手逮
八月既望新驛成鄭人胥説琢石而紀曰在兊之方面
𤣥負陽門銜周道牆䕃行栗境勝于外也逺購名材旁
<pb:KR4c0051_WYG_008-8b>
延世工塈塗宣晳瓴甓剛滑術精于内也蘧廬有甲乙
牀帳有冬夏庭容牙節廡卧囊橐示禮而不慁也内庖
外廏髙倉邃庫積薪就陽峙芻就燥有素而不愆也主
吏有第役夫有區師行者有饗亭孥行者有别邸周以
髙墉乃樓其門勞迎展蠲潔之敬餞别起登臨之思溱
洧波瀾嵩丘雲煙四時萬象來貺于我走轂奔蹄遄征
急宣入而忘勞出必屢顧其傳舍之尤乎太守姓楊氏
字貞一華隂𢎞農人鄭為雄州非聞人大吏不得在其
<pb:KR4c0051_WYG_008-9a>
選夫驛之宜選于外也前此二千石嘗言之而重改作
若貞一可謂果於從政而決行其言惜乎未施於大也
　　　　和州刺史㕔壁記
歴陽古揚州之邑於天文直南斗魁下在春秋實句呉
之封後為楚所取秦并天下以𨽻九江而六為九江治
所晉平呉復𨽻淮南至永興初自析為郡益之以烏江
宋臺建目為南豫州又益之以龍亢梁之亡北齊圖霸
功擁貞陽侯以歸王僧辯來迎㑹于兹地二國和協故
<pb:KR4c0051_WYG_008-9b>
更名和州陳隋間無所革國朝因隋武徳中更龍亢為
含山初開元詔書以口算第郡縣為三品是為下州元
和中復命有司參校之遂進品第一按見户萬八千有
竒輸緡錢十六萬嵗貢纎紵二篚呉牛蘇二鈞糝鱏九
甕茅蒐七千兩鎮曰梁山浸曰歴湖田蓺四穀豢全六
擾廬有㫖酒庖有腴魚神仙故事在郊在藪𤣥元有臺
彭鏗有洞名山曰雞籠名塢曰濡須異有血閫祥有沸
井城髙而堅亞父所營州師五百環峙于東南瀕江劃
<pb:KR4c0051_WYG_008-10a>
中流為水疆掲旗樹蕝十有六戍自孫權距陳出入六
代常為宿兵之地多以材能人處之本朝混一號為善
部然用人差輕非復曩時之比也始余以尚書郎得譴
刺連山今也由巴東來牧考前二邦之籍與版圗纔什
五六而地征三之究其所從來生植有本女工尚完堅
一經一緯無文章交錯之竒男夫尚墾闢功苦戀本無
即山近盬之逸市無&KR0339;眩工無彫彤無游人異物以遷
其志副徴令者率非外求凡百為一出於農桑故也繇
<pb:KR4c0051_WYG_008-10b>
是而言瘠天下者其在多巧乎寳厯元年六月二十一
日刺史中山劉某記
　　　　山南西道節度使㕔壁記
文皇帝初元始畫天下為十道古荆梁之地舉曰山南
厥後析為東西天漢之邦實居右部按梁州為都督治
所領十有五州縣道帶蠻夷山川扼隴蜀故二千石有
採訪防禦之名兵興多故其任益重澄清節鉞二柄兼
委建中末徳宗南巡狩偃翠華而徘徊簫勺之音洽于
<pb:KR4c0051_WYG_008-11a>
巴漢戡難清宫六龍言旋迺下詔復除征繇升州為府
等威班制與歧益同地既尊大用人隨異故自興元至
太和五十年間以勲庸佩相印者三以謩明歴真相者
九由台席授鉞未㡬復入相者再焉磊落震耀冠于天
下去年夏四月今丞相趙郡公徴還泰階遂命左僕射
燉煌公往踐其武曏之真相及公而十焉初公自河陽
節度使入操國柄其後鎮宣武以禮悛獷悍治天平以
清去掊克居大鹵以仁蘇荐飢今來是都躡二三大君
<pb:KR4c0051_WYG_008-11b>
子之躅道同氣協無所改更如鼓和琴布指成韻𦍑夷
砥平旱麓發生人無左言樂有夏聲俗既富庶居多閒
暇圜視府局素闕者補之先是公堂嘗為行殿人不敢
斥别營侯居應門有閌棨㦸未具公乃條白上言詔下
有司可其奏軍門肅清方有眉目趨而入者聳然生敬
焉惟梁山國也其節用虎出揚其威入貯宜潔舊處仄
陋黷其雄稜公遂分宅之别齋且據便地暑曰節室卜
剛日乃遷焉敬君命而壹民心軍中増氣而知禮戟衣
<pb:KR4c0051_WYG_008-12a>
既垂師節既嚴流眄屋壁見前修之名氏列于坐右第
以梁州刺史鼎興元尹記與今稱謂不合因發函進牘
于不佞且曰我已飾東壁以新志累子於是按南梁故
事起自始登齋壇之後為記云時開成二年嵗在丁已
春二月某日記
　　　　山南西道新修驛路記
開成四年梁州牧缺上玩其印凝旒深思曰伊爾卿族
歸氏以文儒再世居喉舌今天官貳卿融能嗣其耿光
<pb:KR4c0051_WYG_008-12b>
嘗自内庭歴南臺尹轂下政事以試可為元侯乃付印
綬進秩大宗伯兼御史大夫玉節獸符鎮于媯墟公拜
手稽首曰臣融敢揚王休于天漢之域既莅止咨于羣
執事求急病者先之咸曰華陽黒水昔稱醜地近者嘗
為王所百態丕變人風邑屋與山水俱一都之㑹目為
善部矣唯驛遽之途敧危隘束其醜尚存使如周道在
公頥指耳於是因年有秋因府無事軍逸農隙人思賈
餘乃懸墾山刋木之傭募其力揆鑚鑿撞柲之用庀其
<pb:KR4c0051_WYG_008-13a>
工具舁輦畚鍤之器膺其要鼛鼓以程之糗醪以犒之
説使之令既下奮行之徒坌集我之提封踞右扶風觸
劒閣千一百里自散闗抵襃城次舍十有五牙門將賈
黯董之自襃而南逾利州至于劒門次舍十有七同節
度副使石文穎董之兩將受命分曹星馳並山當蹊頑
石萬狀坳者垤者兀者銛者磊落傾敧波翻獸蹲熾炭
以烘之嚴䤈以沃之潰為埃煤一篲可埽棧閣盤虛下
臨㰹呀層崖峭絶枘木亘鐵因而廣之限以鉤欄狹逕
<pb:KR4c0051_WYG_008-13b>
深陘銜尾相接從而拓之方駕從容急宣之騎宵夜不
惑郄曲稜層一朝坦夷興役得時國人不知繇是駛行
者忘其勞吉行者徐其驅孥行者家以安貨行者肩不
病徒行者足不蠒乗行者蹄不刓公談私詠溢于人聴
伊彼金其牛而誘之以利曷若我子其民而來之以義
乎既訖役南梁人書事于牘請紀之以附于史官地里
志
　劉賔客文集巻八

<pb:KR4c0051_WYG_009-1a>
欽定四庫全書
　劉賔客文集巻九　　　唐　劉禹錫　撰
　　記下
　　　　夔州刺史㕔壁記
夔在春秋為子國楚并為楚九縣之一秦為魚復漢
為固陵蜀為巴東梁為信州初城于瀼西後周大總
管龍門公拓王述登白帝歎曰此竒勢可居遂移府
于今治所是嵗建徳五年隋初楊素以越公領總管
<pb:KR4c0051_WYG_009-1b>
又張大之唐興武徳二年詔書其以信州為夔州七
年増名都督府督黔巫一十九郡開元中猶領七州
天寳初罷州置郡號雲安至徳二年命嗣道王鍊為
太守賜之旌節統硤中五郡軍事乾元初復為州偃
節于有司第以防禦使為稱尋罷以支郡𨽻江陵按
版圖方輸不足當通邑而今秩與上郡齒特以帶蠻
夷故也故相國安陽公乾曜嘗參軍事修圖經言風
俗甚備今以郡國更名之所以詳著于壁云凡名殊
<pb:KR4c0051_WYG_009-2a>
必以國事建必以年謹始也長慶二年五月一日刺
史中山劉某記
　　　　連州刺史㕔壁記
此郡於天文與荆州同星分田壤制與畨禺相犬牙
觀民風與長沙同祖習故嘗隸三府中而别合乃今
最久而安得人統也按宋髙祖世始析郴之桂陽為
小桂郡後以州統縣更名如今其制誼也郡従嶺州
従山而縣従其郡邑東之望曰順山由順以降無名
<pb:KR4c0051_WYG_009-2b>
而相歆者以萬數回環鬱遶迭髙爭秀西北朝拱于
九疑城下之浸曰湟水由湟之外支流而合輸以百
數淪漣汩潏擘山為渠東南入于海山秀而髙靈液
滲漉故石鍾乳為天下甲嵗貢三百銖原鮮而膴卉
物柔澤故紵蕉為三服貴嵗貢十笥林富桂檜土宜
陶旊故侯居以壯聞石侔琅玕水孕金碧故境物以
麗聞環峯宻林激清儲隂海風敺温交戰不勝觸石
轉柯化為涼颸城壓赭岡踞髙負陽土伯噓濕抵堅
<pb:KR4c0051_WYG_009-3a>
而散襲山逗谷化為鮮雲故罕罹嘔泄之患亟有華
皓之齒信荒服之善部而炎裔之涼墟也永貞元年
余始以尚書外郎坐黨累出補兹郡居無何吏議以
是遷也不足庚其責故道貶為朗州司馬後十年詔
書徵還抵京師俄復前命佩故印綬而南曩之騎竹
馬北向相傒者咸仕郡縣巾韝來迎下車之日私唁
且笑既視事得前二千石名姓于壁端宰臣王晙倖
卿劉晃儒官嚴士元聞人韓泰僉拜焉或久於其治
<pb:KR4c0051_WYG_009-3b>
功利存乎人民或不之厥官翹顒載于歌謠余不佞
従羣公之後肇武徳距于今凡五十有七人所舉者
四君子猶振裘之於領䄂焉元和十一年七月二十
四日刺史中山劉某記
　　　　機汲記
瀕江之俗不飲於鑿而皆飲之流予謫居之明年主
人授館于百雉之内江水茫茫周墉間之一旦有工
爰來思以技自賈且曰觀今之室廬及江之涯間不
<pb:KR4c0051_WYG_009-4a>
容畝顧積塊峙焉而前耳請用機以汲俾矗然之狀
莫我遏巳予方異其説且命之飭力焉工也儲思環
視相面勢而經營之由是比竹以為畚寘于流中中
植數尺之臬輦石以壯其趾如建標焉索綯以為縆
縻于標垂上屬數仞之端亘空以峻其勢如張弦焉
鍛鐵為器外亷如鼎耳内鍵如樂鼓牝牡相函轉於
兩端走于索上且受汲具及泉而脩綆下縋盈器而
圓軸上引其往有建瓴之駛其來有推轂之易瓶繘
<pb:KR4c0051_WYG_009-4b>
不羸如搏而升枝長瀾出髙岸拂林杪踰峻防刳蟠
木以承澍貫脩筠以達脈走下潺潺聲寒空中通洞
環折唯用所在周除而沃盥以蠲入爨而錡釡以盈
餁餗之餘移用于湯沐涑澣之末泄注于圃畦雖瀵
湧于庭莫尚其霈洽也昔予嘗登陴&KR0972;然念懸流之
莫可遽挹方勉保庸督臧獲&KR0445;而挈之至于裂肩龜
手然猶家人視水如酒醪之貴今也一任人之智又
従而信之機發于㝠㝠而形於用物浩溔東流赴海
<pb:KR4c0051_WYG_009-5a>
為期斡而遷焉逐我頥指曏之所謂阻且艱者莫能髙
其髙而深其深也觀夫流水之應物植木之善建繩以
柔而有立金以剛而無固軸巻而能舒竹圓而能通合
而同功斯所以然也今之工咸盜其古先工之遺法故
能成之不能知所以為我也智盡于一端功止于一名
而巳噫彼經始者其取諸小過歟
　　　　洗心亭記
天下聞寺數十輩而吉祥尤章章蹲名山俯大江荆呉
<pb:KR4c0051_WYG_009-5b>
雲水交錯如繡始予以不到為恨今方弭所恨而充所
望焉既周覽讃嘆於竹石間最竒處得新亭彤焉如巧
人畫鼇背上物即之四顧逺邇細大&KR0008;然陳乎前引人
目去求瞬不得徵其經始曰僧義然嘯侣為工即山求
材槃髙孕虛萬景坌來詞人處之思出常格禪子處之
遇境而寂憂人處之百慮冰息鳥思猿清繞梁歴榱月
來松間彫鏤軒墀石列筍簴藤蟠蛟螭脩竹萬竿夏含
涼颸斯亭之實録云爾然上人舉如意挹我曰既志之
<pb:KR4c0051_WYG_009-6a>
盍名之以行乎逺夫余始以是亭圜視無不適始適乎
目而方寸為清故名洗心長慶四年九月二十三日劉
某記
　　　　復荆門縣記
直故郢北走之道其聚邑曰荆門掲起重闗殿于樂都
名視縣内之制居殷形束之要故吏師重焉通外民之
底貢㑹南藩之述職故賔禮蕃焉其肇允經營實王孫
昌夔居荆以表之命行名建而締構之弗暇無㡬何有
<pb:KR4c0051_WYG_009-6b>
由勇爵而授赤社于兹者徼馳名於省嗇謂相沿為非
智因請罷去其號發踐更以董之有司不能端究事本
循空言而可其奏繇是分地征以歸它邑野之人有回
逺之歎廢文吏而顓戍督行之旅有誰何之囏是利不
及下也黎民病之自鄢而南斯為畫疆抵郡之路貫其
七舍持瑞節而銜急宣之使盖隂相交遂使服縵胡者
備問俗之對執刀七者申餼牽之禮是敬之不及賔也
君子病之如是㡬二十嵗距永貞元年江陵尹裴公政
<pb:KR4c0051_WYG_009-7a>
成上游徳及矜人大建長利俾無遺害乃外濟羣欲内
張全摹周圖經制條白于狀昌言既從公議攸同忘勞
之徒樂用之工載大其門載髙其墉徑術脈分闤閭架
空然後析便地以肥之建具官以司之糜羨財以償其
力役汰冗食以資其秩稍田里不聞於徴令縣官無減
於嵗入越某月既成而落之官脩其方人樂其居將迎
犒飫之儀展廄置符繻之事舉戍夫有伍公吏有職由
彚而分率無踰閑入其封者可以知敎元和元年四海
<pb:KR4c0051_WYG_009-7b>
㑹同天子命公師長南宫三年公以介圭入覲途出斯
邑邑人之華皓幼童咸須于道周距躍而謡曰起我堙
廢而完之徠我蕩析而安之昔室于墟風揺雨濡自公
優柔郛閈盈兮昔飲于洿夏溷冬枯自公感通觱沸生
兮淑旂之華兮四牡之騑徯公之還兮觴以祝之卻略
蹁蹮百形一音公為駐錯衡而勞之有以文從公者紀
事于牘且曰民可懐也盍命夫學舊史之事以志焉公
不得讓而從之走是以有授簡之辱初公以縣之之便
<pb:KR4c0051_WYG_009-8a>
聞于上也禹錫方以郎位貼職于計曹章下之日得以
省事逮今以遷人獲宥于善部工休之日得以踐履故
於拜命無牢讓於傳信無愧詞以為古之創物建庸宜
于人民而得其時者則必謌其事功為後代法雅有營
謝美召伯也傳稱城沂賢蒍敖也賦水泉原隰之狀志
慮事命日之規當書而詠之細亦弗可畧也是用謹其
本始而存乎篇俾後之視今者知楚郊之令典云
　　　　武陵北亭記
<pb:KR4c0051_WYG_009-8b>
郡北有短亭繇舊也亭孤其名地蔵其勝前此二千石
全然見之建言而莫踐去之日率遺恨焉七年冬詔書
以竹使符授尚書水曹外郎竇公常曰命爾為武陵守
莅止三月以碩畫佐元侯平裔夷降渠魁又三月以順
令率蒸民増水坊表火道是嵗大穰明年政成農縁畆
以勇勸工執技以思賈因民之餘力乗日之多暇乃顧
其屬曰郊道有候亭示賔以不慁也雖聞兹地韜美未
發豈有待邪自吾之治于斯也購徒庀材大起堙廢未
<pb:KR4c0051_WYG_009-9a>
嘗植私庭礱燕寑役必先公人不余瑕調賦幸均矣城
池幸完矣而重浹辰之役掠茍蕳之間卒使勝躅冒没
猶璞而不攻懼換符之日逺復齎恨無乃遺誚於來者
乎言得其宜智愚同賛於是撤故材以移用相便地而
居要去凡木以顯珍茂汰汚池以通淪漣自天而勝者
列於騁望由我而美者生於頥指箕張筵楹股引房櫳
斧斤息響風物異態大道出乎左藩澄湖浸乎前垠仙
舟祖軷繇是區處九月壬午工告休亭長受成赤車威
<pb:KR4c0051_WYG_009-9b>
遲于以落之肅賔而入圜視有適沈水北澳陽山南麓
&KR0008;焉蘧蘧雄殿郊隅前軒舒陽朱檻環之舞衣回旋樂
簴參差北廡延隂外阿旁注芊眠清泚羅入洞户初筵
脩平彫俎静嘉林風天籟與金奏合亦既醉止州從事
舉白而言曰室成于私古有發焉矧成于公庸敢無詞
觀乎棼楣有嚴丹艧相宣象公之文律曄然而光也望
之𢎞深即之坦夷象公之酒徳温然而達也庭芳萬本
跗萼交映如公之家肥熾而昌也門闢户闔連機弛張
<pb:KR4c0051_WYG_009-10a>
似公之政經便而通也因髙而基因下而池躋其髙可
以廣吾視泳其清可以濯吾纓俯于逵惟行旅謳吟是
采瞰于野惟稼穡艱難是知雲山多狀昏旦異候百壺
先韋之餞迎退食私辰之宴嬉觀民風於嘯詠之際展
宸戀於天雲之末動合于誼匪唯寫憂公曰夫言之必
可書者公言也從事不以私視余余從而讓之是自還
也其可乎迺授簡于放臣俾書以示後後之思公者雖
灌叢葽草尚勿翦拜矧翬飛之革然石刻之隠然歟
<pb:KR4c0051_WYG_009-10b>
　
　
　
　
　
　
　
　劉賔客文集巻九

<pb:KR4c0051_WYG_010-1a>
欽定四庫全書
　劉賔客文集巻十　　　唐　劉禹錫　撰
　　書¶
　　　　上杜司徒書(時元和元年/)
月日故吏守朗州司馬員外置同正員劉某謹齋沐
致誠命僕夫持書敢獻于司徒相公閤下昔稱韓非
善著書而説難孤憤尤為激切故司馬子長深悲之
為著于篇顯白其事夫以非之書可謂善言人情使
<pb:KR4c0051_WYG_010-1b>
逢時遇合之士觀之固無以異於它書矣而獨深悲
之者豈非遭罹世故益感其言之至邪小人受性顓
䝉涉道未至末學見淺少年氣粗常謂盡誠可以絶嫌
猜徇公可以弭讒愬謂慎獨防微為近隘謂艱貞用
晦為廢忠芻狗巳陳刻舟徒識罟擭隨足悵然無知
事去凝想時時自笑然後知韓非之善説司馬子長
之深悲跡符理㑹千古相見雖欲勿悲可乎大凡恒
人之所以靈於庶類以其能羣以勝物也烈士之所
<pb:KR4c0051_WYG_010-2a>
以異於恒人以其仗節以死誼也然則交相喪者世
與道難合并者機與時是以有死誼之心而卒不獲
其所者世人悲之獲其所矣而一旦如不得終焉者
君子悲之世人之悲悲其不遇無成而虧故其感也
近君子之悲悲其不幸既得而喪故其感也深其悲
則同其所以為悲則異若小人者其不幸歟間者昧
於藩身推致危地始以飛謗生釁終成公議抵刑旬
朔之間再投裔土外黷相公知人之鑑内貽慈親非
<pb:KR4c0051_WYG_010-2b>
疾之憂常恐恩義兩乖家國同負寒心銷志以生為
慙雖欲瀝血以自明籲天以自訴適足來衆多之誚
豈復有特達見知者邪遂用詛盟於心不復自白以
内咎為弭謗之具以吞聲為窒隙之媒庶乎日月至
焉而是非乃辨㑹友人江陵法曹掾韓愈以不幸相
悲且曰相國扶風公之遇子也厚非獨余知之天下
之人皆知之矣余聞初子之横為口語所中獨相國
深明之及不得巳而退則為之流涕以訣又不得巳
<pb:KR4c0051_WYG_010-3a>
而譴則為之擇地以居求之於今難與侔矣抑余又
聞曩子之介于司徒府奉誠敬於山園上公亟稱於
人以為不懈于位今則有修儀以賛其詔相者有備
物以賛其容衞者七月禮畢一朝慶行誥言敭之授
以顯秩子獨足趾一跌而前勞併捐祝網之辰動絓
疎目可封之代乃為窮人斯常情之所悲矧知子之
厚者夫踣者想起必謼而求拯疾者思愈必呻而求
醫子宜謼於有力而呻於有術如何以箝口自絶為
<pb:KR4c0051_WYG_010-3b>
智以甘心受誣為賢嗛然自咎求知於黙彼李斯逐
焉而為上卿鄒陽囚焉而為上客二子者豈黙以求
知者邪若可訴而不言則陷於畏可言而不辯則隣
於怨畏與怨君子之所不處子其處之哉韓生之言
未及竟而小人不知感従中來始赧然以愧又缺然
以慄終悄然以悲悲斯歎歎斯憤憤必有泄故見乎
詞敢聞左右投所閔也嗟夫人之至信者心目也天
性者父子也不惑者聖賢也然而於竊鉄而知心目
<pb:KR4c0051_WYG_010-4a>
之可亂於掇蜂而知父子之可間於拾煤而知聖賢
之可疑況乎道謝孔顔恩異天性是非之際愛惡相
攻爭先利途虞相軋則釁起希合貴意雖無嫌而謗
生魯酒致邯鄲之圍飛鳶生博者之禍伯仁之殺由
偶對伯奢之寃以器聲動罹險中皆出意表雖欲周
防亦難曲施加以吠聲者多辨實者寡飛語一發臚
言四馳萌芽如奮枝葉俄茂方謂語怪終成禍梯嗚
呼人必求知不能自達何投分效節有積塵之難何
<pb:KR4c0051_WYG_010-4b>
譖行愛弛有決防之易何將進之日必自見其可而
後親何將退之時乃人言其否而遂棄良由邪人必
㣲邪謀必隂隂則難明㣲則易信罔極太甚古今同
途是以前脩鑒其若此姑以推心取信不以循迹生
嫌由是求忠臣於孝子求良婦於罵巳食子盡節也
推其忍可以疑心放麛違命也推其仁可以屬國若
謂其孝於親未必能忠専於夫未必能貞忍於子未
必能忍於其它仁於獸未必能仁於其類則是天下
<pb:KR4c0051_WYG_010-5a>
之人盡不可信而盡可誣固不然也凡人之行巳必
恒於所安茍非狂易不能甚異小人自居門下僅踰
十年未嘗信宿而不侍坐率性所履固無遁逃言行
之間足見真態伏惟推心以明其迹追往以鑒于今
茍謂其嘗掩人以自售矣嘗近名以冒進矣嘗欺謾
於言説矣嘗沓貪於求取矣嘗狎比其瑣細矣嘗媒
孽其僚友矣嘗矯激以買直矣嘗詀讘以取容矣嘗
漏言於咨諏矣嘗敗務以簿書矣有一于此雖人謂
<pb:KR4c0051_WYG_010-5b>
其賢我得而刑也豈止於棄乎茍或反是雖人謂其
盜我得而任也庸可而棄乎由是而言小人之善否
不在衆人所以受譴巳還行及半嵗當食而歎聞弦
尚驚不以衆人之善為是非唯以相公之意為衡準
自違間左右亟䝉簡書慰誨勤勤窮顇増感伏想仁
念必思有以拯之況禮道貴終人情尚舊嘗盡其力
必加以仁於犬馬之微有帷葢之報顧異於是豈無
庶㡬儻浮言可以事久而明衆嗤可以時久而息𢎞
<pb:KR4c0051_WYG_010-6a>
我大信以祛羣疑使煢煢微志無已矣之歎覬乎異
日得夷平民然後裹足西向謝恩有所復以塵纓黧
貌稱故吏於相門此言朝遂可以夕死何則復於變
者其義重拯於危者其感深暌而後合示終不可暌
也否而後泰示終不及否也獲寳於巳喪得途於既
迷與夫平居不為艱故所激者其味異矣伏以大君
繼明元宰柄用鴻鈞播平分之氣懸象廓無私之照
渙汗大號與人惟新昭回汪濊旁下郡國投荒為民
<pb:KR4c0051_WYG_010-6b>
者咸釋拲梏遂還里閭繫於稍食猶在羈絆伏讀赦
令許移近郊今武陵距京師贏二千者無㡬小人祖
先壤樹在京索間瘠田可耕陋室未毁濡露増感臨
風永懐伏希閔其至誠而少加推恕命東曹補吏置
籍於滎陽伍中得奉安輿而西拜先人松檟誓當齎
志没齒盡力於井臼之間斯遂心之願也如或官謗
未塞私欲未従雖為裔民乃有善地則北距澧浦資
宿舂而可行無道途之勤蠲僕賃之費重以鎮南用
<pb:KR4c0051_WYG_010-7a>
和輔理扇仁風於上游霽嚴施恵得以自遂斯便家
之願也伏惟降意詳察擇可行者處之乞恩於指顧
之間為恵有生成之重雖百穀之仰膏雨豈喻其急
焉嗟哉小人仕逢聖日豈曰不辰知有相君豈曰不
遇而乗運鍾否俾躬罹災同生無手足之助終嵗有
病貧之厄孰不求達而獨招嫌孰不求安而獨乗棘
賦命如此雖悔何追湘沅之濵寒暑一候陽鴈纔到
華言罕聞猿哀鳥思啁啾響異莫夜之後併來愁腸
<pb:KR4c0051_WYG_010-7b>
懐鄉倦越吟之苦舉目多似人之喜俯視遺體仰安
髙堂悲愁惴慄常集方寸盡意之具固不在言身逺
與寡捨慈何託是以因言以見意恃舊以求哀敢希
未光下燭幽蟄孤志多感重恩難忘顧瞻門館慙戀
交㑹伏紙流涕不知所云禹錫惶悚再拜
　　　　獻權舍人¶書
禹錫在兒童時巳䝉見器終荷薦寵始見知名衆之
指目忝閣下門客懼無以報稱故厚自淬琢靡遺分
<pb:KR4c0051_WYG_010-8a>
隂乃今道未施於人所蓄者志見志之具匪文謂何
是用顓顓懇懇於其間思有所寓非篤好其章句沈
溺於浮華時態衆尚病未能也故拙於用譽直繩朗
鑒樂所趨也故鋭於求益今謹録近所論撰凡十數
篇蘄端較是非敢闗于左右猶夫礦朴納於容範嘗
聞昔宋廣平之沈下僚也蘇公味道時為繡衣直指
使者廣平投以梅花賦蘇盛稱之自是方列于聞人
之目是知英賢卓犖可外文字然猶用片言借説於
<pb:KR4c0051_WYG_010-8b>
先達之口席其勢而後驤首當時矧碌碌者疇能自
異今閣下之名之位過於蘇公之曩日而鄙生所賦
或鉅於梅花則沈泥干霄懸在指顧間其詞汰而喻
僭誠黷禮也繄游藩之久覬尚舊而霽嚴禹錫惶悚
再拜
　　　　為京兆李尹荅于襄州第一書
閤下以大墓世在三原而去河南益逺尚繫於數百
年之外於義不安遂奮然移羣従率先行古占數為
<pb:KR4c0051_WYG_010-9a>
京兆人且命使者脩敬於鄙薄缺然不敢當此之重
洪惟閤下世雄朔易四姓之冠其宗勲有八柱之貴
其碩徳有三老之重因都入雒錫之土田自生齒已
上列于侯籍與夫其先嘗為編户民者大殊謹按永
徽格貫在兩都者無害為本部官葢神州赤縣尊有
所厭非它土之比實待罪輦轂下閤下宣風江漢為
諸侯師介圭入覲必參大政其展禮措事宜為羣倫
所觀非據之榮赧然汗下不宣實再拜
<pb:KR4c0051_WYG_010-9b>
　　　　第二書
實白前辱閣下書厚自枉屈執州人之禮兼示移羣
従書明所以去河南従京兆為望之㫖於古儀為得
然而通行之自久或獻疑焉是以前書不敢不逡巡
牢讓亦有以發閤下之雄辨使皭然為世程者今月
某日函使至果貽理言大明時人之所以失而我獨
障頹波而逢其原既一辭不獲命又學淺不堪往復
敢不敬従前史稱以大將軍而有揖客豈不為重循
<pb:KR4c0051_WYG_010-10a>
汲直之言則有以畧其禮而増髙者今鄙人之不讓
適有以増閤下之重耳實白
　　　　答饒州元使君¶書
傳使至䝉致書一函辱示政事與治兵之要明禮以
及用通經以知權視隂陽慘舒之節取震虩澤濡之
象知天而不泥於神怪知人而不遺於委瑣先鄉社
之治以浹于舉郡首隊伍之法以及于成師猶言數
者起一而至萬操律者本黄鍾以極八音誠通人之
<pb:KR4c0051_WYG_010-10b>
説章章必可行者也鄙人涉吏日淺嘗耳剽老成人
之言熟矣今研覈至論淵乎有味非游言架空之徒
喜未嘗不至抃也故揚㩁所見以累下執事云葢豐
荒異政繫乎時也夷夏殊法牽乎俗也因時在乎善
相因俗在乎便安不知發敘重輕之道雖嵗有順成
猶水旱也不知日用樂成之義雖俗方阜安猶蕩析
也徙木之信必行則民不惑此政之先也置水之清
必勵則人知敬此政之本也缿筩之機或行則姦不
<pb:KR4c0051_WYG_010-11a>
敢欺此政之助也則有以其弛張雄雌唯變所適古
之賢而治者稱謂各異非至當有二也顧遭時不同
耳夫民足則懐安安則自重而畏法乏則思濫濫則
迫利而輕禁故文景之民厚其生為吏者率以仁恕
顯武宣之民亟於役為吏者率以武健稱其寛猛迭
用猶質文循環必稽其弊而矯之是宜審其救奪耳
太史公云身脩者官未嘗亂也然則脩身而不能及
治者有矣未有不自已而能及民者今之號為有志
<pb:KR4c0051_WYG_010-11b>
於治者咸能知民困於杼柚罷於征徭則曰司牧之道
莫先於簡亷奉法而巳其或材拘於局促智限於罷懦
不能斟酌盈虛使人不倦以不知事為簡以清一身為
亷以守舊弊為奉法是心清於棖闑之内而柄移於胥
吏之手嵗登事簡偷可理也嵗札理叢則潰然攜矣故
曰身脩而不及理者有矣若執事之言政詣理切情斥
去迂緩簡而通和而毅其脩整非止乎一身必將及物
也其程督非務乎一切必將經逺也坊民之理甚周而
<pb:KR4c0051_WYG_010-12a>
不至皎察字民之方甚裕而不使侵蛑知革故之有悔
審料民之多撓厚發姦之賞峻欺下之誅調賦之權不
闗於猾吏逋亡之責不遷於豐室因有年之利以補敗
汰不急之用以嗇財為邦之要深切著明若此其悉也
推是言按是理而篤行之烏有不及治邪古稱言之必
可行非樂垂空文耳有人民社稷固可踐其言也瀕江
之郡饒為大履畨君之故地漸甌越之遺俗餘干(音/翰)有
畆鍾之地武林有千章之材其民牟利鬭力狃於輕悍
<pb:KR4c0051_WYG_010-12b>
故用暴虐聞重以山茂檟苦金豐鐐銑齊民往往投鎡
錤而即鏟鑄損絲枲而工搴擷乗時詭求其息倍稱間
聞主分土者盡籠其利而斡之坐簿書舛錯為中執法
所劾事下三府以受賕論其刑甚渥于今列郡不寒而
慄彼邦人聆其風聲固曰彼浚民者上罪之若此其念
民也至矣今二千石以前失職非其罪執事者即人心
而用之彼邦人是必翹然須其至而安矣以思治之民
遇習治之守欲不至於富庶得乎昌黎韓宣英好實蹈
<pb:KR4c0051_WYG_010-13a>
中之士也前為司封郎以餘刃剸劇于計曹號無逋事
能承其家法而紹明之庭堅仲容之族也坐事為彼郡
司馬更閏餘者再焉是必能知風俗之良窳采寮之善
否盍嘗問焉足為羣疑之寶龜也至於否臧文律戢玩
之戒均權以制動函𨽻以稔勇平居使不墮萃聚使不
譁坐作疾徐心和氣振誠纎悉於所示也故置之以須
執事異日承進律之命握獸符而駕寅車然後貢其瞽
言重曉左右耳
<pb:KR4c0051_WYG_010-13b>
　　　　荅容州竇中丞書
健步劉子良至猥奉書教以愚為希儒之徒重言一發
華衮非貴世之服儒衣冠道古語居學官者為不鮮矣
求其知所以然者㡬何人借曰有之未必不詬病耳今
夫挾弓注矢遡空而發者人自以為皆羿可矣移之於
澤宫則噤而不敢言何哉有的不可欺故也今夫儒者
函矢相攻蜩螗相喧不啻於彀弓射空矢者孰為其的
哉異日兄道大行則言益重使儒者之的懸於舌端不
<pb:KR4c0051_WYG_010-14a>
得讓也由是知辱教之喜可勝既乎間承得一二易生
列侍絳帳荒服之外持經鼎來争捐珠璣以易編簡不
疾而速其君子之徳風歟而裔憬俗已丕變矣顧其風
候非民和可移地泄恒燠冬無嚴氣其在嗇神以佐藥
兼味以禦祲所謂養賢以及萬民頥之時義不可不順
茍以有待及物為心則養已與養民非二道也矧羣情
之顒顒乎禹錫再拜
　　　　荅栁子厚<md:KR4c0051_SBCK_000-16a>¶書
<pb:KR4c0051_WYG_010-14b>
禹錫白零陵守以函置足下書爰来屑末三幅小章書
僅千言申申亹亹茂勉甚悉相思之苦懐膠結贅聚至
是泮然以銷所不如晤言者無㡬書竟獲新文二篇且
戲余曰將子為巨衡以揣其鈞石銖黍余吟而繹之顧
其詞甚約而味奫然以長氣為幹文為支跨躒古今鼓
行乗空附離不以鑿枘咀嚼不有文字端而曼苦而腴
佶然以生癯然以清余之衡誠懸于心其揣也如是子
之戲余果何如哉夫矢發乎羿彀而中㣲存乎它人子
<pb:KR4c0051_WYG_010-15a>
無曰必我之師而能我衡茍然則譽羿者皆羿也可乎
索居三嵗理言蕪而不治臨書軋軋不具禹錫白
　　　　與栁子厚書
間發書得筝郭師墓志一篇以為其工獨得於天姿使
木聲絲聲均其所自出抑折愉繹學者無能如繁休伯
之言薛訪車子不能曲盡如此能令鄙夫冲然南望如
聞善音如見其師尋文寤事神騖心得倘佯伊鬱久而
不能平嗟夫郭師與不可傳者死矣弦張柱差(楚宜/反)枵
<pb:KR4c0051_WYG_010-15b>
然貌存中有至音含糊弗聞噫人亡而器存布方冊者
是已余之伊鬱也豈獨為郭師發邪想足下因僕書重
有慨耳不宣禹錫白
　　　　荅道州薛侍郎論方書¶書
禹錫再拜初兄出中臺守江華人咸曰函牛之鼎以之
烹小鮮惜乎餘地澶漫而無庸也愚獨心有慨焉以為
君子受乾陽健行之氣不可以息茍吾位不足以充吾
道是宜寄餘術百藝以洩神用其無暇日與得位同久
<pb:KR4c0051_WYG_010-16a>
欲以是理求有得於兄而未有路㑹崔生來辱書敎果
恵以所著竒方十通商古今之宜而去其并猥以一物
足以了病者居多非累試輒效不在是族或取諸屑近
亦以攟拾慮恒人多怠忽不省必建言顯白揚其功於
已然其它立論率以弭病於將然為先而攻治為後言
君臣必以時言宣補必以性言砭火必本其輸滎言祓
攘必因其風俗齊和之宜炮剔之良暴炙有隂陽之候
煎烹有少多之取撓(火髙/反)勞以制駛露置以養潔味有
<pb:KR4c0051_WYG_010-16b>
所走薫有所歸存諸纎悉易則生患非博極遐覽之士
孰能知其所從來哉愚少多病猶省為童兒時夙具襦
袴保姆抱之以如醫巫家鍼烙灌餌咺然啼號巫嫗輒
陽陽滿志引手直求竟未知何等方何等藥餌及壯見
里中兒年齒比者必睨然武健可愛羞已之不如遂從
世醫號富於術者借其書伏讀之得小品方於羣方為
最古又得藥對知本草之所自出考素問識榮衞經絡
百骸九竅之相成學切脈以探表候而天機昏淺布指
<pb:KR4c0051_WYG_010-17a>
於位不能分累菽之重輕第知息至而已然於藥石不
為懵矣爾來垂三十年其術足以自衞或行乎門内疾
輒良已家之嬰兒未嘗詣醫門求治者頃因欲編次已
試者為一家方書頋力不足今兄能我先所以辱貺之
喜信踰拱璧有以賞音適道耳嘗思世人居平不讀一
方病則委千金於庸夫之手至于甚殆而曰不幸豈真
不幸邪甚者或乗少壯之氣笑人言醫以為非急昌言
曰飴口飽腹藥其如我何所承之氣有時而既於禱神
<pb:KR4c0051_WYG_010-17b>
佞佛遂甘心焉兄以愚言覆觀之其人固比肩耳前䝉
示藥焙法謹如教地之慝果不能傷雖茈(音/柴)胡水瀉喜
速朽者率久居而無害萬物不可以無法謂生不由養
致其誣乎山川匪遐事使之逺形不接而諭者莫賢乎
書臨紙怊悵不宣禹錫再拜
　　　　與刑部韓侍郎書
退之從丞相平戎還以功為第一官然猶議者嗛然如
未遷陟此非特用文章學問有以當衆心也乃在恢廓
<pb:KR4c0051_WYG_010-18a>
器度以推賢盡材為孜孜故人心樂其道行行必及物
故耳前日赦書下郡國有棄過之目以大國材富而失
職者多千鈞之機固省度而釋豈鼷䑕所宜承當然譬
諸蟄蟲坯户而俯者與夫槁死無以異矣春雷一振必
歆然翹首與生為徒况有吹律者召東風以薫之其化
也益速雷且奮矣其知風之自乎既得位當行之無忽
禹錫再拜
　　　　荅連州薛郎中論書儀¶書
<pb:KR4c0051_WYG_010-18b>
吾兄不知愚無似猥以書見攻其非且曰我與子中外
屬當為伯仲其抵我書執禮太卑按舊儀凡兄姉之齒
有唯無伏它以是為率其於匹敵即前云願後云白而
巳大厯初李賛皇賈常侍猶守之無渝二公何人也我
與子何人也烏有從末俗以姑息為禮而不虞識者所
窺邪其㫖云爾愚得書退而思惟愀然自賀曰在恒人
為宜而在愚為過豈不能幸歟故盡言於兄期有以相
暢耳夫禮之文為著定宜尊宜卑猶四方上下左右前
<pb:KR4c0051_WYG_010-19a>
後稱謂一立古先聖賢所不敢移管敬仲不敢當命卿
之饗虞人不敢承士之招先禮而後身也汲黯不為大
將軍而虧九卿王祥不為録尚書而屈三公先道而後
時也是則非據之榮雖君命有所不受非道之利雖衆
尚有所不為兄長於大厯初嘗接前輩游故其風采去
承平時不甚相逺愚長於貞元中所與游皆後來諸生
然猶於稠人廣坐時聞老成人之說灌注耳目斑斑然
不絶如綫其後為御史四方諸侯悉以書來賀校其禮
<pb:KR4c0051_WYG_010-19b>
皆駮不同唯洪州牧李常侍巽潭州牧楊中丞憑始言
執事其它如儀而同在憲司者咸以二牧為不遜愚時
與其僚栁宗元昌言於衆曰監察八品也當衣碧言執
事為宜不當經怪衆咸听然而咍復謂愚云子奚不碧
其服邪其不堪執事色深不可以言解及謫官十年居¶
僻陋不聞世論所以書相問訊皆昵親宻友不容變更
而時態髙下無從知耳前年祗召抵京師偶故人席夔
談因及是事乃知與十年前大殊至有同姓屬尊致書
<pb:KR4c0051_WYG_010-20a>
於屬卑而貴者其紙尾言起居新婦夔獨竊笑之而已
然猶不敢顯言詆之今有人謂東為西者一言發則凡
人嗤為騃且狂茍不衆非之則東西易位久矣尊卑失
其儀恬而不怪安得使人如東西不敢易之哉曽子有
云君子之愛人也以徳細民之愛人也以姑息謂古人
悉朴且賢則斯言不當發於洙泗間耳葢三代之尚未
嘗無弊由野以至僿豈一日之為漸靡使之然也嫉其
弊而救之以歸于中道以俟乎薦紳先生徳與位并者
<pb:KR4c0051_WYG_010-20b>
掲然建明之斯易也語曰俟自直之箭則百代無一矢
俟自圓之木則千嵗無一輪執矯揉之器者視之灌叢
無非良材耳竊觀今之人於文章無不慕古甚者或失
於野於書疏獨陋古而汩於浮二者同出於言而背馳
非不能盡如古也葢為古文者得名聲為今書者無悔
吝如水走下兄其以愚言為然否耶禹錫再拜
　
　劉賔客文集巻十

<pb:KR4c0051_WYG_011-1a>
欽定四庫全書
　劉賔客文集巻十一　　　唐　劉禹錫　撰
　　表章一(為淮南杜相公/佑修¶凡十首)
　　　　讓同平章事表
臣某言髙品呉千金至奉制加臣銀青光禄大夫同中
書門下平章事兼徐泗濠等州節度觀察處置等使餘
如故者初受恩榮若登霄漢退思塵忝如履春氷臣誠
惶誠恐頓首頓首臣聞以徳詔官以勞定賞茍或虛授
<pb:KR4c0051_WYG_011-1b>
人無勸心臣自守方隅累更時嵗荷唐虞宣力之寄乏
齊魯報政之能愧無可稱以荅髙位豈意聖慈𢎞奬天
澤薦加以燮賛之崇名被庸虛之陋質懼速官謗有玷
大猷伏以宰相之職安危是注其在當否繫于慘舒惟
以材陞例無平進舉不失徳則副蒼生之心茍非其人
或致外夷之哂臣雖愚昧嘗覽前言豈敢冒榮遂安竊
位輒思事理冀盡芻蕘若以汴河要津漕運所切徐方
俶擾師旅未寧謹當上稟叡謀下貞戎律克期而進屈
<pb:KR4c0051_WYG_011-2a>
指可平勵衆之先是臣之志既行其事必在正名所加
節制安敢飾讓至於銀青貴服金鉉重名勲績無聞豈
宜濫及伏乞賜寑前命俯亮愚衷㣲臣遂知止之宜聖
朝無不稱之服名器斯慎退讓有聞遐邇聆風孰不知
勸其新授官告謹重封進無任懇禱屏營之至
　　　　謝平章事¶表
臣某言伏䝉奬拔超踐鈞衡慮玷大猷昧死陳讓再奉
嚴㫖不令固辭恩厚命輕位髙責重(中謝/)臣聞天下安
<pb:KR4c0051_WYG_011-2b>
危注意將相處論道具瞻之地當總戎作鎮之權雖協
夢而求無聞秉鉞之寄登壇以拜不兼調鼎之榮授受
惟艱伊昔猶爾況臣庸瑣何以克堪陛下𤣥造曲成大
明私照俾掌戎律復參廟謨寵光之崇在臣已極毫髮
之效於國何施謹當罄竭㣲誠奉遵至教仗天威以懾
不類敷聖澤以遂羣生上分旰食之憂下塞素餐之責
力誠不足心實念兹伏乞皇明俯賜昭鑒臣恪居官次
遐守藩維不獲伏謝彤庭陳露丹慊心存闕下同犬馬
<pb:KR4c0051_WYG_011-3a>
之戀恩身在淮濆仰雲天而結思無任懇悃屏營之至
　　　　謝手詔表(詔後批云朕自書/)
臣某言中使閻忠信至奉宣聖㫖存問兼賜臣手詔拜
捧紫泥跪伸金簡承㫖見聖神之畧感恩知身命之輕
(中謝/)臣素乏異能幸逢昌運猥當旄鉞之寄未靖祅氛
榮分台鼎之名何階啟沃竊位斯久速尤是虞豈謂𤣥
化曲成鴻私荐及特紆睿思親灑仙毫降自九重粲然
五色初喜麗天之象逺燭輝光旋驚垂露之蹤曲覃霈
<pb:KR4c0051_WYG_011-3b>
澤鸞鳳騫翔而變態烟雲舒巻以呈姿賦彩飛文聳神
蕩目恭惟國寳何幸家蔵感極涕零莫知上荅應縁軍
旅庶務謹具别狀奏聞無任欣戴屏營之至
　　　　謝貸錢物¶表
臣某言中使南宫懷珍至奉宣聖㫖存問兼賜臣墨詔
天光下濟叡澤曲流銜恩未酬居寵彌懼(中謝/)臣受任
斯極㣲功莫施昨以封畧未寧干戈猶動夀春固壘以
備盜淮甸興師以扞姦經費所資數盈鉅萬餽餉時久
<pb:KR4c0051_WYG_011-4a>
供億力殫慮始圖終不敢緘黙輒陳管見上黷宸聰伏
䝉聖慈特遂誠請逺承如綍之㫖特假聚人之財軍須
不愆士氣彌振糗糧既備永無半菽之虞襦袴足頒逺
超挾纊之感是為説使咸願先登臣忝總戎倍百欣荷
伏以上分國用俯濟軍興候清烟塵謹備償約
　　　　請赴行營表
臣某言臣自守淮濆巳周星紀䖍奉朝典粗安遐方素
效未聞新恩荐及身曳兩綬寄深一隅蚊蚋負山力誠
<pb:KR4c0051_WYG_011-4b>
不足鷹鸇逐鳥志則有餘臣再授兵符夙參軍幕被堅
執鋭雖未經於戎行制勝伐謀亦嘗習於事業自忝藩
翰屬時清平無施汗馬之勞但詠櫜弓之什今則幸遇
殊奬委之専征以身率先是臣素志況聞徐州士衆本
無叛心倉卒之間危疑至此臣請自臨疆場親領紀綱
裂帛繫書諭其禍福椎牛饗士養以威聲冀宣皇風煦
兹蠢類以忠義感脇従之伍以含𢎞安反側之徒革面
悛心期乎不日其揚州留務請令行軍司馬路應權知
<pb:KR4c0051_WYG_011-5a>
伏乞聖慈俯賜昭鑒
　　　　謝兵馬使朱鄭等官¶表(初除侍御史續/除中丞異姓王)
臣某言奏事官韋温特䝉聖恩重賜朱鄭等官告宸象
昭回煥然下燭榮分右職光賁遐藩(中謝/)臣伏以朱鄭
朴忠為心沈毅見色當建封禦侮之寄見張愔提孩之
年昨者𨽻職徐州分鎮蘄縣繹騷之際梗亮彌彰歴險
而來寔繁其旅詳探本末有足襃稱輒具奏聞恐須奬
勸伏䝉叡鑒俯亮㣲誠優詔先行已階直指之列殊私
<pb:KR4c0051_WYG_011-5b>
荐至超陞獨坐之崇户領三千爵踰五等恩生非次感
異常倫轅門有光武旅増氣遂使感激之士希勇爵以
捐軀猖狂之徒聆聖澤而悛性風行草偃其勢必然臣
忝總戎麾倍百欣荷
　　　　賀復呉少誠官爵表
臣某言中使宋惟澄至奉宣聖㫖存問兼賜臣墨詔及
昭示洗雪呉少誠等事天地𢎞覆燾之恩雷雨施渙汗
之澤瑕累咸滌危疑獲安(中謝/)臣伏以少誠擅興兵戈
<pb:KR4c0051_WYG_011-6a>
事生挂誤自王師致討天威下臨曽無悖辭亟聞引咎
初懷疑懼雖擁衆以偷生旋感聖神屢拜章而請命陛
下仁深解網慮軫納隍念餽餉飛輓之勤閔戰爭暴露
之苦舉兹宥過之典副彼效順之誠一方承再造之恩
九有覩惟新之化敷鴻霈而覃及蠢類鼓仁風而臻于
太和罷柝銷鋒自兹而始臣謬膺重寄䖍守遐藩不獲
稱慶瑤墀陳露丹懇仰瞻宸極倍百常情無任慶抃屏
營之至
<pb:KR4c0051_WYG_011-6b>
　　　　賀徐䖍王¶等表
臣某言中使李國真至奉宣聖㫖存問兼賜臣墨詔鴻
澤浹下大明燭幽曉諭便蕃慰安稠疊(中謝/)臣伏覩天
書恭承睿㫖𢎞愛人屈已之道酌因時適變之宜擇賢
王作鎮徐方俾張愔便主留務上則成邦家磐石之固
下則副士衆拜章之請戚藩之寄斯重舊勲之祀獲全
丕變猖狂之徒咸躋仁夀之域既𢎞在宥坐見止戈率
土人臣孰不欣説臣素乏方畧謬荷寵光猥承將相之
<pb:KR4c0051_WYG_011-7a>
名無施分寸之績遭逢若此報效蔑聞官謗巳興渥刑
宜及陛下恩深覆載道務含𢎞恤公私餽餉之勤念吏
士鋒鏑之苦特紆神算昭發徳音危疑獲安制置惟固
好生宥過誠陛下開網之仁尸位無功重㣲臣素餐之
責周章跼蹐胡顔自安但以遐守藩條恪居官次不獲
仰謝雲陛陳露血誠未遂周任知止之言敢逃臧文竊
位之咎無任戰越之至
　　　　慰義陽公主薨表
<pb:KR4c0051_WYG_011-7b>
臣某言伏承義陽公主薨伏惟聖懷傷悼増切伏以公
主妍姿令則冠絶天人稟教皇宫巳挺柔嘉之徳降嬪
卿族益彰貞粹之儀方期作範壼闈長榮邸第豈意遘
兹短歴奄謝昌辰伏慮陛下軫念未捐深慈莫遣有虧
常膳罷設官懸臣子之情不任惕戀況聖凡禮異邦家
制殊伏願道齊彭殤理達修短割肌膚之愛慰寰海之
心率土人臣孰不相慰無任懇悃屏營之至
　　　　慰王太尉薨¶表
<pb:KR4c0051_WYG_011-8a>
臣某言伏承成徳軍節度使太尉兼中書令王武俊今
月某日薨没伏以武俊生逢昌時天授忠節奮揚義勇
茂建勲庸秩冠朝端參燮和於台鉉姻連戚里承嘉慶
於雲霄榮掩華夷事髙今昔方膺作翰之寄遽迫歸泉
之期鼎臣云亡梁木斯壞伏惟陛下君臣義重存沒感
深臨冊襚以興懷聴鼓鼙而軫念臣恪居官守奉慰無
階悲慟之誠有加常品謹遣某官某乙奉表陳慰以聞
　
<pb:KR4c0051_WYG_011-8b>
　
　
　
　
　
　
　
　劉賔客文集巻十一
<md:KR4c0051_SBCK_000-16b>¶
<pb:KR4c0051_WYG_012-1a>
欽定四庫全書
　劉賔客文集巻十二　　　唐　劉禹錫　撰
　　表章二(為淮南杜相公/佑修¶凡十一首)
　　　　謝冬衣表
臣某言中使王國清至伏奉聖㫖慰勞臣及將佐官吏
僧道耆夀百姓等并賜臣墨詔及冬衣兩副大將衣四
副者大明昭回逺燭下土殊錫稠疊延及偏裨慶抃失
圖捧戴相賀(云云/)臣謬承委寄獲守藩條灰琯屢移塵
<pb:KR4c0051_WYG_012-1b>
露無補陛下至仁天覆元化風薫頒以兼衣賁兹瑣質
降自天府光于轅門緘縢既開覩綵章之盛飾蹈舞而
服發温燠於祁寒愧塵補衮之名更荷解衣之賜恩波
下浹將校同霑共戴殊榮咸思竭節生成是荷雨露難
酬無任懇悃慙荷之至
　　　　謝濠泗兩州割屬淮南¶表
臣某言伏奉十一月二十九日詔書其濠泗兩州令臣
依前收管臣謬承寵光作鎮淮海位均九伯權總十連
<pb:KR4c0051_WYG_012-2a>
内省無堪常恐不逮豈謂恩私曲被封畧有加慙無報
政之勤重受分憂之寄伏以兵戈方息閭里未安謹當
奉宣皇風慰彼黔首且責成於牧宰期不失於澄清伏
惟聖明俯賜昭鑒無任感戴屏營之至
　　　　謝厯日面脂口脂¶表
臣某言中使霍子璘至奉宣聖㫖存問臣及將佐官吏
僧道耆夀百姓等兼賜臣墨詔及貞元十七年新厯一
軸臘日面脂口脂紅雪紫雪并金花銀合二含稜合二
<pb:KR4c0051_WYG_012-2b>
皇明逺燭殊錫荐臻抃舞失容捧戴無措伏惟皇帝陛
下立極御人順時布政禮崇大蜡澤浹遐藩臣叨榮日
深竊位時久謬回宸眷猥降王人天書下臨覩三光之
照耀玉厯爰授知四氣之環周雕奩既開珍藥斯見膏
凝雪瑩含液騰芳頓光蒲柳之容永去癘疵之患命輕
恩重上荅何階無任感抃屏營之至
　　　　謝墨詔表
臣某言中使陳日華至奉宣聖㫖存問兼賜臣墨詔又
<pb:KR4c0051_WYG_012-3a>
以臣所奏羅珦及裴靖政理有方今各賜手詔激賞者
恩降重霄澤流下土義存奬勸榮冠等夷臣昨以羅珦
裴靖勵精吏理効用著明人咸説安俗致殷阜恐須甄
録以勸在官輒獻封章具陳成績伏䝉叡鑒俯亮愚衷
載嘉理行之尤光示絲綸之㫖守道者益以固志懐慝
者由是悛心激俗化人於兹為大臣謬司亷問職在澄
清幸遇旌善之時獲免蔽賢之責無任欣感之至
　　　　論廢楚州營田¶表
<pb:KR4c0051_WYG_012-3b>
臣某言中使曹進玉至奉宣聖㫖存問兼賜臣墨詔以
楚州營田廢置事令臣商量奏來者跪奉天書恭承叡
㫖道存致用義在隨時(云云/)伏以本置營田是求足食
今則徒有縻費鮮逢順成刈穫所收無裨於國用種糧
每闕常假於供司較其利害宜廢巳久比來循守舊制
不敢輕有上陳皇明鑒微特革斯弊取其田蓄授彼黎
蒸仍俾薄租誠為至當但以田數雖廣地力各殊須量
沃瘠用立程度臣已追里正臣與商量利便謹具别狀
<pb:KR4c0051_WYG_012-4a>
奏聞伏惟聖慮俯賜詳擇無任震越屏營之至
　　　　請朝覲表
臣某言臣聞臣之事君有犯無隠懇誠所至敢不罄陳
伏惟聖明俯賜矜察(云云/)臣代受國恩忝承門䕃脱巾
筮仕敢期榮名陳力効官靡樹聲績始因孤直驟歴清
班復加朝奬作藩外府逺違輦下十有四年恪守淮濆
逮今一紀犬馬懐戀寢興匪遑蒲柳易衰遲莫俄及竊
位時久妨賢愧深況歴官巳來四十八考祇奉朝謁時
<pb:KR4c0051_WYG_012-4b>
纔二周服勤郡符荏苒垂老屏營魏闕之思夢想承明
之游如迫餒寒不忘衣食伏惟叡鑒俯亮愚衷蚤賜擇
人與臣交代授受之際冀無可虞然後脂車奔赴京輦
㣲願斯畢雖死猶生臣頃以戎務方殷猥加宰輔今既
事罷實慙此名為有藩鎮同時未敢輕上印綬伏以聖
朝赫赫左右惟賢漢愧得人周慙多士臣才畧既短齒
髮又衰柄用之地甘心自絶所冀退歸舊里沐浴皇風
絶鍾鳴漏盡之譏展維桑與梓之敬匪惟名器不假實
<pb:KR4c0051_WYG_012-5a>
貴骸骨可全知止之心神祗所鑒無任懇悃怔營之至
　　　　謝春衣表
臣某言中使陳日華至伏奉聖㫖慰勞臣及將佐官吏
僧道耆夀百姓等并賜臣墨詔及春衣兩副大將衣四
副王人捧詔御府降衣寵光不隔於遐藩慶賜猥霑於
裨將臣素乏器能謬膺驅使每慙效薄常懼食浮陛下
覃以至仁均其厚施宰元和而布澤順時律以頒衣出
自禁中賁于臣下執領襘而抃舞失次被纎柔而顧眄
<pb:KR4c0051_WYG_012-5b>
増輝舉體動容既安且吉在身不稱恐招鵜翼之譏居
位無功叨受鶴紋之賜下延將校同荷生成
　　　　謝賜門㦸表
臣某言臣得進奏官裴遘狀報今月九日軍器使梁延
夀奉宣進止付所司准省牒賜臣門㦸十二竿者恩降
雲天榮加門户承㫖慶抃省躬慙惶伏以禮著等威朝
有命數是昭懋賞必在疇庸臣謬荷寵光素無績效旌
旄之寄巳忝外藩棨㦸爰列更光私第賁于棖闑慶及
<pb:KR4c0051_WYG_012-6a>
子孫覩兹盛儀實愧虛受無任欣戴屏營之至
　　　　謝男師損等官¶表
伏見今月一日制授臣長男師損祕書省著作郎次男
式方太常寺主簿又得進奏官裴遘狀報伏承聖恩特
降中使送官告到臣宅分付師損者寵渥非常授任不
次驚躍無措靦懼失容(云云/)臣謬分重寄獲守外藩受
恩既深無績可紀男師損等器惟凡品教闕義方蚤沐
叡慈已階官次每懐塵忝常誡滿盈豈謂鴻霈曲覃大
<pb:KR4c0051_WYG_012-6b>
明私照寛臣尸素之責念臣葵藿之誠下延𦙍息叨踐
班級天書出禁中貴臨門榮冠等夷慶流宗族況著作
乃論撰之地唯才吏是居太常寔禮樂之司非儒者勿
履顧兹庸昧忽此超昇内省慙惶若墜氷谷伏以聖朝
立制建官惟賢名實無&KR0446;輪轅盡適㣲臣父子獨為幸
人非據踰涯自中徂外虛受丘山之賜實増負乗之憂
進退彷徨不知所據無任戰汗屏營之至
　　　　謝端午日賜物¶表
<pb:KR4c0051_WYG_012-7a>
臣某言中使劉光弼至奉宣聖㫖慰勞臣及將佐官吏
僧道耆夀百姓等兼賜臣墨詔并衣一副金花銀器三
事綵絲一軸大將衣四副綵絲五軸寵光薦至慶賜曲
霑抃舞失容捧戴無力伏以朱明仲月端午佳辰萬國
被薫風之和九天垂湛露之澤臣幸逢休運獲守外藩
叨承叡慈猥受榮賚發詔而煥窺宸象振衣而頓失炎
威色絲表祥載光於佩服珍器充玩盡飾於圓方恩輝
既盈喜懼交集下延裨將共荷鴻私無任感戴之至
<pb:KR4c0051_WYG_012-7b>
　　　　謝墨詔表
臣某言中使陳日華至奉宣聖㫖慰勞臣及將佐官吏
僧道耆夀百姓等兼賜臣墨詔恩降紫泥澤流下土跪
奉自天之命遙馳捧日之心(云云/)伏以皇帝陛下凝旒
穆清軫念黎獻巳洽雍熙之化尚存宵旰之勤逺降王
人特迂宸翰慰安稠疊曉諭便蕃任重力㣲不知上荅
應縁戎旅庶務謹具别狀奏聞伏乞皇明俯賜昭鑒無
任感戴屏營之至
<pb:KR4c0051_WYG_012-8a>
　
　
　
　
　
　
　
　
<pb:KR4c0051_WYG_012-8b>
　
　
　
　
　
　
　
　劉賔客文集巻十二

<pb:KR4c0051_WYG_013-1a>
欽定四庫全書
　劉賔客文集巻十三　　　唐　劉禹錫　撰
　　表¶章三
　　　　杜司徒讓度支鹽鐵等使表
臣某言伏奉制書授臣檢校司徒同中書門下平章事
充度支及諸道鹽鐵轉運等使者臣久塵髙位尸素巳
多更受新恩滿盈為懼(云云/)伏惟皇帝陛下紹登寳位
光纂鴻猷擢用之間華夷聳聴況利權所在宜適變通
<pb:KR4c0051_WYG_013-1b>
國計是資須明輕重當至化鼎新之日是微臣遲莫之
年將何以上副宸衷下成庶務進退惟谷氷炭在懐輒
罄愚誠冀回天監陳力無補庶遵周任之言循涯若驚
敢飾范宣之讓慙惶跼蹐倍萬常情謹奉表陳讓以聞
　　　　杜司徒謝追贈¶表
臣某言伏奉制書襃贈臣亡父先臣某官尚書左僕射
者時逢霈澤禮極徽章(云云/)臣家受國恩至臣累葉常
懼不克負荷以忝前人豈意多幸遭逢猥居髙位陛下
<pb:KR4c0051_WYG_013-2a>
應乾御極作解庇人恩浹寰區禮成宗廟垂仁布徳自
葉流根紫書忽降於重霄宻印榮加於厚夜星霜増感
蒸嘗有輝非臣殞越所能上報無任感咽屏營之至
　　　　杜司徒讓淮南立去思碑表
臣某言伏見淮南節度使王鍔所奏當道將吏僧道耆
夀等請為臣立去思碑伏奉聖㫖允其所奏臣内惟菲
薄聲績無聞祗荷恩私慙懼交至(云云/)臣伏䝉先朝過
奬累典方隅頃鎮江都十有四載數周星紀水旱備經
<pb:KR4c0051_WYG_013-2b>
境接淮濆兵戈時起至於邑里粗免流離非臣所能悉
稟聖化在唐堯可封之日奚假吏師當漢宣責實之時
皆承詔㫖王鍔與臣交代輒有上聞況以去思為名慙
無可紀之績伏以建碑有制甲令垂文茍非至公翻益
貽誚臣伏覽故事宋璟自廣州都督入為尚書南海之
人請為刋石璟自遜讓至于再三雖勒其文竟従降制
著在國史垂為美談璟非茍榮人益見徳臣才誠不逮
心實慕之伏乞聖慈賜寢前命臣情非飾讓義在徇公
<pb:KR4c0051_WYG_013-3a>
(云云/)
　　　　京兆李尹賀遷獻懿二祖<md:KR4c0051_SBCK_000-17a>¶表(實/)
臣某言伏見詔書以今月某日奉遷獻祖懿祖神主祔
于徳明興聖皇帝廟盛禮云畢宗祧永安(云云/)伏以太
祖景皇帝膺期撫運啟封于唐為百代不遷之宗開三
靈眷命之兆頃以本朝初建清廟備儀二祖冠西室之
先景皇闕東向之位諸儒獻議歴載未行陛下濬發叡
謨旁延正論爰詔多士㑹於中臺酌三禮之前文參百
<pb:KR4c0051_WYG_013-3b>
王之故事講貫斯定詢謀僉同撰日展儀考祥視履配
貴神於逺祖正尊位於始封廟貌有嚴禘嘗允穆示人
以孝得禮之中既觀秩秩之容必降穰穰之福臣職居
内史屬忝本枝躬導盛儀獲申誠敬無任感説屏營之
至
　　　　京兆韋尹賀雨止表(夏卿/)
臣某言今月某日中使呉文政奉宣聖㫖縁今年雨多
恐傷苗稼諸有靈跡處並宜祈禱者臣謹檢尋祀典方
<pb:KR4c0051_WYG_013-4a>
議徧祠惟徳動天倐已澄霽伏以至教恵農兆人務本
今嵗宿麥茂於常年爰自季春遂逢多雨蓋隂陽常數
有以推遷而隴畝之間未聞傷敗陛下勞謙思切覆育
恩深或慮成災先期軫念昭薦未陳於方社叡誠巳格
於上𤣥文明煥開隂曀潛掃有年之慶實兆於兹辰先
天不違夐超於前代臣謬司京邑䖍撫蒸黎欣抃之誠
倍百羣品無任踴躍屏營之至
　　　　京兆韋尹賀祈晴獲應¶表
<pb:KR4c0051_WYG_013-4b>
臣某言今月十七日中使某奉宣聖㫖以霖雨未晴諸
有靈跡處並令祈禱者臣當時於興聖寺竹林神親自
祈祝兼差官城外分路徧祠伏以神祗效靈景物澄霽
兆庶覩動天之徳大田俟多稼之期臣謬荷恩輝忝司
京邑抃説之至實倍常情
　　　　京兆韋尹謝許折糴表
臣某言伏奉詔㫖以臣所請畿内折糴宜令度支計㑹
定數奏來者天慈廣被人瘼是求臣自理京邑不先威
<pb:KR4c0051_WYG_013-5a>
刑唯務便安所期富庶每因賜對常奉徳音府縣之間
巨細令奏伏以聖明在上風雨應時順成之年穀糴常
賤若無輕重之法必利兼并之家輒敢上聞請行折糴
天光下燭人隠無遺宣付所司允臣所奏事闗理本恵
及生靈臣忝尹京倍百欣荷無任歡躍屏營之至
　　　　京兆韋尹賀元日祥雪¶表
臣某言伏以去冬以來久無雨雪臣每於内殿親奉徳
音以宿麥未滋為虞以兆人生疾為念聖情所屬神理
<pb:KR4c0051_WYG_013-5b>
潛通獻嵗發春佳雪肇降當夷夏㑹同之日覩天人合
應之徵迎喜氣於三元浹歡心於萬國癘疵永息豐阜
可期臣以疾疹未平步趨有阻伏䝉恩貸巳具奏聞謹
於光宅寺中管當本務不獲隨例稱慶明庭既覩嘉祥
益彰聖徳無任欣躍屏營之至
　　　　京兆韋尹賀春雪表
臣某言伏奉詔㫖充某郡主禮命使謝恩之日親承徳
音以春初巳來雨雪猶少慮妨農事有軫睿慈今當下
<pb:KR4c0051_WYG_013-6a>
嫁之辰克致上𤣥之感雲生河漢及佳期而降祥雪滿
寰區應豐年而呈瑞臣官當撫字職在肅雍慶抃之誠
實倍常品
　　　　京兆李尹賀雨¶表
臣某言伏奉進㫖以時雨愆候有妨耕農應諸有靈跡
處並令祈請者徳音才發膏雨驟飛滂霈已周動植咸
説(云云/)伏以久愆時澤上軫聖慈爰命禱祈俾申誠敬
神應如響天且不違未興雲漢之詩已致桑林之雨臣
<pb:KR4c0051_WYG_013-6b>
謬司京邑䖍撫黎蒸覩豐年之可期同比屋而稱慶無
任欣抃之至
　　　　李中丞謝賜紫雪面脂等表(汶/)
臣某言中使某乙至奉宣聖㫖賜臣紫雪紅雪面脂口
脂各一合澡豆一袋特降王人俯臨私第銜恩慶抃省
巳慙惶(云云/)臣謬荷寵私素無績效空變星霜之候猥
霑慶賜之恩跪捧雕奩榮觀珍藥功能去疾永絶於癘
疵澤可飾容頓光於蒲柳生成是荷雨露難酬無任感
<pb:KR4c0051_WYG_013-7a>
戴之至
　　　　李中丞謝鍾馗厯¶日表
臣某言中使某乙至奉宣聖㫖賜臣畫鍾馗一新厯日
一軸恩降雲霄光生里巷雖當嵗莫如煦陽和(云云/)伏
以將慶新年聿循故事繪其神象表去癘之方頒以厯
書敬授時之始微臣何幸天意不遺無任感戴屏營之
至
　　　　杜相公謝鍾馗厯日表
<pb:KR4c0051_WYG_013-7b>
臣某言髙品某乙至奉宣聖㫖賜臣鍾馗一新厯日一
軸星紀方回雖逢嵗盡恩輝忽降巳覺春來(云云/)伏以
圖寫威神驅徐羣癘頒行肆厯敬授四時弛張有嚴既
増門户之貴動用協吉常為掌握之珍曕仰披尋皆知
聖澤無任欣戴之至貞元二十一年十二月日
　　　　武中丞謝新茶¶表(元衡/)
臣某言中使竇國安奉宣聖㫖賜臣新茶一斤猥降王
人光臨私室恭承慶賜跪啟緘封(云云/)伏以方隅入貢
<pb:KR4c0051_WYG_013-8a>
採擷至珍自逺爰來以新為貴捧而觀妙飲以滌煩顧
蘭露而慙芳豈柘漿而齊味既榮凡口倍切丹心無任
歡躍感恩之至貞元二十年三月日
　　　　武中丞謝春衣表
臣某言中使某乙奉宣聖㫖賜臣春衣一副王人臨第
御府降衣抃舞失容捧戴無措(云云/)伏以律當春莫慶
洽時邕萬物被薫風之和九天垂湛露之澤臣受任非
次速尤是虞方懷匪服之憂更荷解衣之賜恩加盡飾
<pb:KR4c0051_WYG_013-8b>
拖朱紫而為榮受非以庸顧形影而増愧丹誠徒罄𤣥
造難酬無任踴躍屏營之至
　　　　武中丞再謝新茶表
臣某言中使某乙奉宣聖㫖賜臣新茶一斤猥沐深恩
再霑殊錫承㫖慶抃省躬慙惶伏以貢自外方珍殊衆
品效參藥石芳越椒蘭出自僊㕑俯頒私室義同推食
空荷於曲成責在素餐實慙於虛受
　　　　武中丞謝新橘¶表
<pb:KR4c0051_WYG_013-9a>
臣某言中使某乙至奉宣聖㫖賜臣新橘若干顆特降
恩光猥頒慶賜珍踰百果榮比兼金伏以丹實初成苞
貢爰至芬馨味重方列於御筵雨露恩深忽霑於賤品
感同推食事等絶甘豈唯適口為珍實冀捐軀上荅
　　　　武中丞謝柑子表
臣某言中使某乙至奉宣聖㫖賜臣柑子若干顆特降
殊私再頒名果自逺稱貴以新為榮伏以方貢外來人
間未覩黄苞輝穎雕俎増華芬芳初佐於大庖慶賜遂
<pb:KR4c0051_WYG_013-9b>
沾于凡口甘踰苹實剖食既同于楚謠寒比柘漿析酲
何慙于漢史感恩思效倍百常情
　　　　武中丞謝冬衣¶表
臣某言中使某乙至奉宣聖㫖賜臣冬衣一副恩降重
霄榮加陋質承㫖慶抃省躬慙惶臣受任巳來微效莫
著每更時律慙曠官常豈謂𤣥造曲成鴻私荐及念兹
戒寒之候錫以禦冬之衣抃舞失容顧眄増飾鶴紋是
錫逺慙晉代之賢鵜翼不濡實懼曹風之刺無任感戴
<pb:KR4c0051_WYG_013-10a>
屏營之至
　
　
　
　
　
　
　
<pb:KR4c0051_WYG_013-10b>
　
　
　
　
　
　
　
　劉賔客文集巻十三

<pb:KR4c0051_WYG_014-1a>
欽定四庫全書
　劉賔客文集巻十四　　　唐　劉禹錫　撰
　　表¶章四(牋附/)
　　　　為容州竇中丞謝上表(羣時在郎州相/逢因以見託)
臣某言伏奉某月日制書授臣容州刺史兼御史中丞
充本管經畧招討等使臣發開州日已差某官某乙奉
表陳謝伏以道途遐阻水陸縈紆臣以今月某日到本
任上訖謹宣聖㫖慰諭逺人臣本書生素無吏術頃因
<pb:KR4c0051_WYG_014-1b>
多幸賁自丘園累沐聖慈驟居清貫識昧通變動乖事
宜愧無善狀以塞公責伏惟叡聖文武皇帝陛下凝旒
穆清洞照寰海推共理之義分寄股肱念蒸人之勤溥
霑遐邇察臣前任事實恕臣本性朴愚賜以恩輝拔於
廢棄逺辭偏郡重委方隅捧印綬以為榮望闕庭而増
戀雖到官之始恵未及人而率下之誠務先克已凡施
政教皆稟詔條參以土宜遂其物性可行必守有弊必
除使蠻夷生梗之風慕臣子盡忠之道力誠不足心實
<pb:KR4c0051_WYG_014-2a>
在兹伏乞聖明俯賜昭鑒無任感戴屏營之至元和八
年(云云/)
　　　　謝中使送上表
臣某言中使吐突仕曉至奉宣聖㫖慰諭并送臣至本
任者深山逺郡<md:KR4c0051_SBCK_000-17b>¶忽降王人跪受恩榮仰瞻宸極伏以發
自巴峽至于南荒涉水陸湍險之途當炎夏鬱蒸之候
山川縈轉晨夜奔馳幸無它疾得至本管九重結戀遙
傾捧日之心萬里獲安皆荷自天之祐無任感戴屏營
<pb:KR4c0051_WYG_014-2b>
之至
　　　　賀收蔡州表
臣某言伏見詔書以唐州節度使李愬生擒逆賊呉元
濟獻俘文武百寮於興安門列班稱賀者天威逺被元
惡就誅一方既平萬國咸慶伏惟叡聖文武皇帝陛下
徳超䆳古道合上𤣥臨御已來天人協賛削平呉蜀掃
蕩塞垣車書大同夷狄來貢蕞爾元濟敢懷野心輒聚
犬羊茍偷時月陛下聖謨獨運叡感潛通天助神兵人
<pb:KR4c0051_WYG_014-3a>
生勇氣既擒兇逆遂正刑書伏三紀之逋誅成九衢之
壯觀宗社昭告華夷式瞻行弔伐而在禮無違烜威聲
而何城不克楚氛改色淮水安流漢上疲人盡霑雨露
汝南遺老重覩昇平凡在具臣孰不欣抃臣久辭朝列
恭守遐藩不獲稱慶闕庭陳露丹慊仰瞻宸極倍萬羣
情無任踴躍慶快之至元和十二年十二月二十三日
　　　　賀赦¶表
臣某言伏奉今月一日制書大赦天下者聖徳廣運浹
<pb:KR4c0051_WYG_014-3b>
于華夷天光下臨照彼幽蟄伏惟叡聖文武皇帝陛下
神扶寳祚天賛鴻猷意有所之事無不克當淮右凱旋
之後是域中慶幸之時順陽和以發生施霈澤於寰海
網開三面危疑者許以自新耳達四聰瑕累者期於録
用求碩畫於庶位慮遺材於放臣旌忠烈之家賞勲庸
之𦙍仁及枯骨無隔於寇戎榮加顯親普霑於存没恤
刑已責實廩蠲徭頒錫彰有客之詩崇儒協宗子之望
岳瀆咸秩耆艾飲和大僚承任子之恩武旅荷賜金之
<pb:KR4c0051_WYG_014-4a>
寵斯皆禹湯文武之遺美髙祖太宗之耿光集于聖朝
然後大備徳音所至和氣隨之歡謠上徹於九天福祚
永延於億載能使逺夷屈䣛豈惟小醜革心率土人臣
不勝大慶臣久辭闕下恪守海隅犬馬之誠倍百常品
無任抃躍屏營之至
　　　　賀赦牋
使持節連州諸軍事守連州刺史劉某惶恐叩頭伏見
今月一日制書大赦天下者伏以獻嵗布和皇恩逺降
<pb:KR4c0051_WYG_014-4b>
乾坤交泰寰海廓清伏惟皇太子殿下道冠元良徳兼
忠孝承顔拜慶榮耀古今某職守有限不獲隨例稱賀
宫庭無任欣説之至元和十三年正月二十九日
　　　　賀雪鎮州表
臣某言伏見四月二十七日徳音以王承宗效順著明
復其官爵所獻二郡别置藩垣聖徳動天鴻恩及物瑕
累咸滌蒸黎永安伏惟叡聖文武皇帝陛下自承寶位
克振皇綱既以四海為家每念一夫不獲昨因大慶爰
<pb:KR4c0051_WYG_014-5a>
降殊私廣宥過之科開自新之路綸言一發神聖潛通
遂令迷誤之徒頓釋憂危之慮命𦙍子以入侍獻名都
以效誠臣心既明天網為解因析四郡别為一方惟懐
永圖盡去前弊大河以北化為禮樂之鄉率土之濵重
見昇平之日臣恪居官次遐守嶺隅不獲稱慶闕庭無
任踴躍屏營之至
　　　　賀平淄青表
臣某言伏見制㫖魏博節度使所奏逆賊李師道并男
<pb:KR4c0051_WYG_014-5b>
二人並梟斬訖以二月十六日御宣政殿受賀者聖徳
𤣥運兵威神速旬月之内鯨鯢就誅泰嶽既寧登封有
日伏惟叡聖文武皇帝陛下有征必克舉意無違天地
協神算之期靁霆助成師之氣蠢爾孽豎敢生野心蕭
斧一臨妖氛自滅皆由聖慈廣被叡畧潛通獻俘者盡
許生還得地者復令安堵感我仁化激其深衷凡是脅
従盡思效節五紀巢穴一朝蕩夷遂使齊魯之鄉復歸
仁夀之域捷書既至傳首繼來備文物於明庭告殊勲
<pb:KR4c0051_WYG_014-6a>
於清廟百辟陳賀萬方㑹同従此止戈所以為武西周
士庶方觀飲至之容東嶽烟雲巳望告成之禮臣恪居
逺服嘗忝班行慶快之誠倍萬羣品無任踴躍屏營之
至元和十四年三月二十四日
　　　　夔州謝上表
臣某言伏奉某月日制書授臣使持節都督夔州諸軍
事守夔州刺史跪受天詔神䰟震驚伏惟文武孝徳皇
帝陛下垂衣穆清叡鑑旁達三統交泰百神降祥浹宇
<pb:KR4c0051_WYG_014-6b>
華夷盡致仁夀臣家本儒素業在蓺文貞元年中三忝
科第徳宗皇帝記其姓名知無黨援擢為御史在臺三
載例遷省官權臣奏用分判錢穀竟坐連累貶在遐藩
先朝追還方念淹滯又遭讒嫉出牧逺州家禍所鍾沈
伏草土禮經有制羸疾僅存甘於畎畝以樂皇化伏遇
陛下大明御宇照燭無私念以殘生舉其彛典獲居善
部伏感天慈臣即以今月二日到任上訖硤水千里巴
山萬重空懐向日之心未有朝天之路無任感恩戀闕
<pb:KR4c0051_WYG_014-7a>
之至長慶二年正月五日
　　　　賀冊皇太子表
臣某言伏見制書以十二月二十日冊皇太子盛禮斯
畢徳音遐宣萬國以貞庶類咸説伏惟文武孝徳皇帝
陛下體元立極垂訓御時既闡王猷思安國本前星位
定拱宸極以昭彰蒼震氣宣與天地而長久禮光匕鬯
澤被華夷宗祏有無疆之休生靈懐莫大之慶臣恪居
官次遐守巴南不獲稱賀闕庭無任踴躍屏營之至長
<pb:KR4c0051_WYG_014-7b>
慶三年正月日
　　　　慰國哀¶表
臣某言上天降禍大行皇帝奄棄萬國奉諱號擗糜潰
五情伏惟皇帝陛下孝思至性攀號罔極臣恭守所部
不獲陪位西宫伏増感慕之至謹奉表陳慰以聞長慶
四年二月日
　　　　賀龍飛表
臣某言伏見詔書正月二十六日皇帝陛下嗣登寳位
<pb:KR4c0051_WYG_014-8a>
萬國同歡日月繼明乾坤交泰伏惟皇帝陛下欽承顧
命惟懐永圖以大孝奉宗祧以至仁蘇品物洞照寰海
統和神人聖祚延長従今無極羣生鼓舞自此大寧臣
守遐藩恪居官次不獲奔馳拜舞稱賀闕庭無任抃躍
屏營之至長慶四年二月日
　　　　賀皇太子牋
使持節都督夔州刺史劉某叩頭伏惟皇太子殿下祗
膺詔冊光啟儲闈展至性於三朝承本枝於百代宗祏
<pb:KR4c0051_WYG_014-8b>
永固神人以和四嶽仰維嵩之髙百川承少海之潤某
限以職守不獲隨例稱慶宫庭無任抃躍之至
　　　　賀赦表
臣某言伏見今月三日制書大赦天下者大明初昇萬
物咸覩渙汗一發神人以和伏惟皇帝陛下天資叡聖
神啟昌期端拱受萬國之朝承顔奉兩宫之慶初嗣大
位克揚孝心三光協明和氣來應臣伏讀赦令首於奉
園陵盡誠敬親九族蘇兆人次及定章程止進獻已逋
<pb:KR4c0051_WYG_014-9a>
責滌夙瑕内照于九重則歸嬪嬙放鷹犬外明于四目
則求隠士開直聲柔逺以仁則還其係虜賞延以禮則
澤及後昆菲食遵夏禹之規弋綈法漢文之儉墜典咸
舉舊章再明昇平之期正在今日發號之始疾於春風
殊私所及霈若時雨臣幸逢昌運歴事五朝出守遐藩
僅垂二紀欣承靁雨作解之澤不勝犬馬戀主之誠瞻
望帝鄉無任屏營懇悃之至長慶四年三月二十七日
　　　　賀冊太皇太后¶表
<pb:KR4c0051_WYG_014-9b>
臣某言伏見制書以二月十八日冊立太皇太后徽章
克備慶賜逺行榮冠古今澤周寰海伏惟皇帝陛下纉
承列聖歡奉兩宫太皇太后含飴保和重光疊慶漢儀
盛於長信周祚興於太任方之聖朝彼有慙徳臣逺守
巴峽不獲稱賀闕庭無任抃躍屏營之至長慶四年三
月日
　　　　賀冊皇太后表
臣某言伏見制書以二月二十五日冊立皇太后盛禮
<pb:KR4c0051_WYG_014-10a>
畢陳徳音逺被一人有慶萬國同歡伏惟皇太后稟靈
作合誕聖表祥徽號極域中之尊慈仁為天下之母陛
下君臨有國子道無違長樂宮中永獻南山之夀濯
龍門上再揚東漢之風率土臣子不勝歡抃臣逺守荒
服不獲稱慶闕庭無任踴躍屏營之至
　　　　和州謝上¶表
臣某言伏奉制書授臣使持節和州諸軍事守和州刺
史臣自理巴賨不聞善最恩私忽降慶抃失容伏惟皇
<pb:KR4c0051_WYG_014-10b>
帝陛下丕承寶祚光闡鴻猷有漢武天人之姿稟周成
叡哲之徳發言合古舉意通神委用得人動植咸説理
平之速従古無倫微臣何幸獲覩昌運臣業在詞學蚤
嵗策名徳宗尚文擢為御史出入中外歴事五朝累承
恩光三換符竹在分憂之寄禄秩非輕而素蓄所長效
用無日臣聞一物失所前王軫懷今逢聖朝豈患無位
臣即以今月二十六日到所任上訖伏以地在江淮俗
參呉楚災旱之後綏撫誠難謹當奉宣皇恩慰彼黎庶
<pb:KR4c0051_WYG_014-11a>
久於其道冀使知方伏乞聖慈俯賜昭鑒臣逺守藩服
不獲拜舞闕庭無任懇悃屏營之至謹差當州軍事衙
官章興奉表陳謝以聞長慶四年十月二十六日
　　　　賀改元赦表
臣某言伏見今月七日制書大赦天下者帝遊出震聖
澤如春神人以和天地交泰伏惟皇帝陛下丕承鴻業
光闡叡圖吉日展嚴配之儀告天陳太平之盛九廟成
禮百神降祥鑾輅旋衡風雲改色殊私廣被再𢎞莫大
<pb:KR4c0051_WYG_014-11b>
之恩寳厯惟新更啟無疆之祚兩宫承慶四海永寧率
土臣子上千萬夀臣恪居官次不獲稱賀闕庭無任屏
營之至謹差當州軍事衙官試慈州吉昌府别將徐倫
奉表陳賀以聞寳厯元年二月十六日
　　　　夔州論利害¶表
臣某言伏準元和十二年四月十八日敕諸州刺史如
有利害可言者不限時節任自上表聞奏者臣伏見貞
觀中詔許羣臣各上書言利便馬周時一布衣遂因中
<pb:KR4c0051_WYG_014-12a>
郎將常何獻策二十餘事太宗深竒之盡行其言擢周
為御史至龍朔中壁州刺史鄧𢎞慶進平索看精四字
堪為酒令髙宗嘉之亦行其言遷𢎞慶為朗州刺史則
知茍有所見雖布衣之賤逺守之微亦可施用況臣蚤
受國恩徳宗朝忝為御史逮今歴事四朝頻領藩條當
陛下至明之時是微臣竭節之日伏以守在遐郡不敢
廣有所陳謹準敇上利害及當州公務各具别狀以聞
伏乞聖慈俯賜昭鑒無任感激屏營之至謹差當州軍
<pb:KR4c0051_WYG_014-12b>
事衙官守易州安義府别將員外置同正員雲騎尉馮
隨謹奉表以聞長慶三年十一月七日
　　　　論利害表
臣某言伏準今年正月五日徳音宜令諸道觀察使刺
史各具當處利害附驛以聞者伏惟皇帝陛下叡哲自
天纉成列聖善述先志發揚徳音率土人臣不勝慶幸
臣䖍奉詔㫖宣示蒸黎伏以華夏不同土宜各異詳求
利病謹具奏聞伏乞聖慈俯賜昭鑒臣伏覽國史竊見
<pb:KR4c0051_WYG_014-13a>
開元十八年朝集使至京𤣥宗臨軒親問利害時宣州
刺史裴耀卿上¶便宜事論轉輸甚詳竟不行下至¶二十
一年¶耀卿為京兆尹再以前事奏論方見允納比及三
年漕運七百萬石省脚三十餘萬貫當耀卿前見不納
必有人非之及後數年方展其效臣僻守逺郡敢望言
行祗奉詔書或冀萬一伏惟明主擇之無任懇悃屏營
之至長慶四年五月十四日
　
<pb:KR4c0051_WYG_014-13b>
　
　
　
　
　
　
　
　劉賔客文集巻十四

<pb:KR4c0051_WYG_015-1a>
欽定四庫全書
　劉賔客文集巻十五　　　唐　劉禹錫　撰
　　表章五(牋附/)¶
　　　　為裴相公賀冊魯王表
臣某言伏見制書以今月日冊魯王禮畢皇家有慶寳
祚無疆既榮本枝克固盤石伏惟皇帝陛下徳符列聖
道冠前王孝敬承兩宫之歡䖍恭奉九廟之祀先崇大
禮慶浹天人次念建封事兼家國伏以魯王夙承叡訓
<pb:KR4c0051_WYG_015-1b>
特禀天姿爰擇吉辰光膺寵冊既示之以君親之道又
錫之以禮義之邦寰海聞風室家相慶臣自嬰疾疹巳
歴旬時不獲展禮明庭拜舞稱賀
　　　　裴相公讓官<md:KR4c0051_SBCK_000-18a>¶第一表(并批荅/)
臣某言臣去冬得疾近日加劇西夕之景豈能久留及
其未亂披露誠懇臣犬馬之齒六十有七夀雖不長亦
不為短位忝公台近十五年皆由際㑹非以才進常懼
官謗以招國刑今被病得死保其始終為幸甚厚豈復
<pb:KR4c0051_WYG_015-2a>
咨嗟所恨者遇聖明之君不得佐成太平之化自量氣
力忽恐奄然則有微素無階上達伏惟聖慈昭鑒憐而
察之伏以三公非曠職之地宰相非卧理之官伏枕之
初已有陳乞請罷真食兼辭貴階伏䝉優詔纔遂一事
頻降中使慰勉再三專令御醫旦夕診視茍安名器不
覺經時主恩則深公議不可伏思陛下臨御之始宰臣
四人逮今零落忽已一半臣且危惙餘年㡬何唯易直
外鎮獨得無恙竊惟此理權位難居伏乞賜臣停官許
<pb:KR4c0051_WYG_015-2b>
在家養疾就閒辭禄或冀有瘳害盈福謙固是神理儻
天眷綢厚念以伏事多年臣之所陳未䝉便遂則國朝
勲舊以疾辭位者皆得致仕官使其家居足以頤養既
有成例著於舊章伏望天恩特賜哀允
　省表具知夫爵位崇髙以酬勲徳君臣協契諒在始
　終斯乃前王之令圖有國之彛典也況卿輔相憲祖
　逮于朕躬履歴四朝夷險一致服事君之大節推濟
　物之深誠道光朝倫行滿天下倚注之意豈同它人
<pb:KR4c0051_WYG_015-3a>
　屬朕纂歴御乾興師伐叛騷動累嵗端憂靡遑及河
　朔載寧郊丘畢事方欲咨詢元老康靖生靈不虞寒
　暑所侵勤勞遇疾雖國醫診視中使省臨憂屬之誠
　頃刻在念忽覽章奏退讓官榮雖知止之心則思避
　寵而謀猷之體斯乃為時寢食之間勉加頥養其所
　陳乞非朕意焉
　　　　第二表(并批荅/)
臣某言臣所獻章表發於至誠伏奉批荅未䝉允許外
<pb:KR4c0051_WYG_015-3b>
負公責内迫私情祈於必遂敢守難奪臣束髮已來號
為强力及其晚節亦未甚衰一朝被病遂至緜惙臣自
思省得其端倪非因飲食不節無有霧露之犯葢由才
微而任重功薄而賞厚竊位既久妨賢則多以積年之
過幸致今日之沈疾不能酌損所以生災悟雖巳晚情
實非矯伏惟陛下念其委使之久察其危苦之詞特降
深恩救臣不逮無冒榮之咎得遂性之宜物議不形病
心自泰忍死俟命披肝再陳伏乞聖慈俯賜容納無任
<pb:KR4c0051_WYG_015-4a>
迫切懇倒之至
　省表具知卿勲績崇髙誠節忠藎秉心一徳宣力四
　朝訏謨緝熈弼予于理勤勞事國啟沃匪躬功格道
　光常所嘉尚所疾未瘳勉於善養勿藥之喜佇即痊
　平台衮之司倚卿為重乃累陳退讓殊謂不然宜體
　朕懷即斷來表
　　　　第三表(并批荅/)
臣某言得疾踰年在假三月再有陳請未䝉允従慮其
<pb:KR4c0051_WYG_015-4b>
奄忽銜愧入地伏惟聖慈哀而信之臣聞君之使臣在
知其心而聴其言不以容尸禄為恵也臣之事君在無
隠情而盡忠節不以受非據為榮也然後上下交感終
始可詠臣伏事陛下五年于兹葵藿㣲誠已䝉識察桑
榆莫景所冀哀憐豈令危惙之時更懼滿盈之禍雖有
藥石安能調和聖日難逢生涯漸短體羸無拜舞之望
心在有涕戀之悲臣伏覽國史備見前事太宗朝李靖
髙宗朝劉仁軌皆自宰臣乞骸致政其後知猶可用復
<pb:KR4c0051_WYG_015-5a>
起于家進退之間曲盡情禮君臣之際良史美談伏望
陛下悉臣至誠念臣羸病許遂頥養以保餘年俟其有
瘳或冀萬一無任懇款遑迫之至
　省表具悉謝病之制雖起於昔賢盡瘁之詞亦標於
　古典況卿有功於國作相累朝自匡輔眇躬又勤勞
　數載豈可以微疾去位以重望辭榮章疏徒來延遲
　彌切至如太宗朝許李靖致政髙宗遂仁軌乞骸朕
　非不知事則有異何者時當明聖在上理道巳成宰
<pb:KR4c0051_WYG_015-5b>
　臣優游固得自便今則生物尚困庶工未修言念勲
　賢方深倚注惟此故事恐難遽行卿宜體是誠懐力
　更頤養必有多福以扶大忠無至確然復陳章表
　　　　蘇州謝上表
臣某言伏奉制書授臣使持節蘇州諸軍事守蘇州刺
史始従郎署出領郡章承命若驚省躬増感伏惟皇帝
陛下受上𤣥之眷佑揚列聖之耿光大康黎元慎擇牧
守徳音每發品物咸蘇臣本書生素無黨援謬以薄伎
<pb:KR4c0051_WYG_015-6a>
三登文科徳宗皇帝擢為御史在臺三載例轉省官永
貞之初權臣領務遂奏録用葢聞虛名唯守職業實無
朋附竟坐飛語貶在遐藩憲宗皇帝後知事情卻授刺
史凡歴外任二十餘年伏遇陛下應運重光物無廢滯
收拾耆舊塵忝班行既幸逢時常思展效在集賢院四
換星霜供進新書二千餘巻儒臣之分甘老於典墳優
詔忽臨又委之符竹分憂誠重戀闕滋深石室之書空
留筆劄金閨之籍巳去姓名本末可明申雪無路豈意
<pb:KR4c0051_WYG_015-6b>
聖慈𢎞納不隔卑微面辭之日特許升殿天顔咫尺臣
禮兢惶不敢盡言空懷誠懇謝恩而出生光於九陌之
間受訓而行布政於五湖之外臣即以今月六日到任
上訖伏以水災之後物力索空臣謹宣皇風慰彼黎庶
臣聞有味之物蠧蟲必生有才之人讒言必至事理如
此古今同途了然辨之唯在明聖伏惟陛下察臣此言
則天下之人無不幸甚江海逺地孤危小臣雖雨露之
恩幽遐必被而犬馬之戀親近為榮太和六年二月六
<pb:KR4c0051_WYG_015-7a>
日
　　　　蘇州謝賑賜¶表
臣某言伏奉去年二月十五日敕蘇州宜賜米一十二
萬石委刺史據户均給者恩降九天澤流萬姓伏以臣
當州去年災沴尤甚水潦雖退流庸尚多臣前月到任
奉宣聖㫖闔境老幼無不涕零詢訪里閭備知凋瘵方
具事實便欲奏論聖慈憂人照燭幽逺特有賑䘏救其
災荒蒼生荷再造之恩儉嵗同有年之慶臣忝為長吏
<pb:KR4c0051_WYG_015-7b>
倍萬常情無任感激抃躍之至太和六年三月二十四
日
　　　　蘇州賀冊皇太子表
臣某言伏奉制書以今月十日冊皇太子徳音遐¶布盛
禮畢陳國本永安人心同慶伏惟皇帝陛下以繼天之
聖有知子之明義兼君親禮重宗祏龍樓肇建展嘉禮
於三朝鳳厯延長固本枝於萬葉臣守在遐郡不獲稱
慶闕庭無任踴躍屏營之至太和七年八月十七日
<pb:KR4c0051_WYG_015-8a>
　　　　蘇州賀冊皇太子牋¶
朝議大夫使持節蘇州諸軍事守蘇州刺史上柱國劉
某叩頭叩頭伏惟皇太子殿下允膺上嗣光啟東朝蒼
震發前星之輝黄離表重輪之瑞位居守器禮重承祧
萬國以貞九圍咸説某限以守郡不獲稱慶宫庭無任
踴躍屏營之至
　
　
<pb:KR4c0051_WYG_015-8b>
　
　
　
　
　
　
　
　劉賔客文集巻十五¶

<pb:KR4c0051_WYG_016-1a>
欽定四庫全書
　劉賔客文集巻十六　　　唐　劉禹錫　撰
　　表¶章六
　　　　蘇州謝恩賜加章服表
臣某言伏奉去年十一月二十七日詔書加臣賜紫金
魚袋餘如故者恩降重霄榮霑陋質虛黷陟明之典恐
興彼己之詩寵過若驚喜深生懼(中謝/)臣起自書生業
文入仕徳宗朝為御史以孤直在臺順宗朝為郎官以
<pb:KR4c0051_WYG_016-1b>
縁累出省憲宗皇帝後知其寃特降敕書追赴京國縁
有虚稱恐居清班務進者争先上封者潛毁巧言易信
孤憤難申俄復一麾外轉三郡伏遇陛下膺期御宇大
振滯淹哀臣宿舊猥見收拾職兼書殿官忝儀曹微勞
未宣薄命多故又離省署重領郡符延英面辭親承教
誨銜命即路星言載馳到任之初更逢災疫奉宣聖澤
恭守詔條上稟叡謀下求人瘼才術雖短憂勞則深幸
免流離漸臻完復皆承聖化所及遂使人心獲安豈由
<pb:KR4c0051_WYG_016-2a>
微臣薄劣能致臣素乏親黨家本孤貧年衰無酒食之
娛性拙無博奕之藝自領大郡又逢時災晝夜苦心寢
食忘味曽經誣毁每事防虞唯託神明更無媒援豈期
片善上達宸聰囘日月之重光燭江湖之下國絲綸褒
異苦節既彰印綬煒煌老容如少望雲天而拜舞豈盡
丹誠視環玦以裵&KR0966;空嗟白首無任感激屏營之至太
和七年十二月十六日
　　　　蘇州賀皇帝疾愈¶表
<pb:KR4c0051_WYG_016-2b>
臣某言臣得本道觀察使報伏承聖躬痊愈已於紫宸
殿視朝者一人有慶萬國同歡伏惟皇帝陛下外親萬
務内奉三宫常懐宵旰之勤遂失寢興之適上𤣥降祐
列聖表靈百神奔走以來扶四海精誠而致感勿藥有
喜如山永安宗廟保無疆之休寰瀛申莫大之慶臣恪
居官次遐守江干不獲稱賀闕庭無任踴躍屏營之至
　　　　汝州謝上表
臣某言伏奉去年七月十四日詔書授臣使持節汝州
<pb:KR4c0051_WYG_016-3a>
諸軍事守汝州刺史兼御史中丞充本道防禦使餘如
故者臣久居逺服戀闕常深忽降新恩近卿為貴承㫖
慶抃省躬慙惶臣某誠歡誠喜頓首頓首伏惟皇帝陛
下垂衣穆清之中旁照寰瀛之内車書所及動植咸安
臣昨離班行逺守江徼延英辭日親奉徳音知臣所部
災荒許臣到任條奏共承叡㫖宣示羣黎減其征徭頒
以賑賜伏䝉聖澤救此天災疲羸再蘇幼艾同感二年
連遭水潦百姓幸免流離交割之時户口増長雖才術
<pb:KR4c0051_WYG_016-3b>
不足於事未周而憂勞則深為衆所悉臣本業儒素頻
登文科時命邅囘再領軍郡即以今月二十七日到任
上訖謹當奉宣皇化慰彼蒼生臨汝水之波朝宗尚阻
望秦城之日囘照何時無任感激屏營之至謹差防禦
押衙韋禮簡奉表陳謝
　　　　同州謝上¶表
臣某言伏奉去年十月二十三日制書授臣使持節同
州諸軍事守同州刺史兼御史中丞充本州防禦長春
<pb:KR4c0051_WYG_016-4a>
宫等使恩降九重榮忝三輔承㫖慶抃省躬慙惶臣某
伏惟皇帝陛下丕承列聖光闡鴻猷氛祲掃除乾坤交
泰臣幸逢昌運累沭殊私空荷生成之恩寜酬雨露之
澤即以今月二日到本州上訖謹宣叡㫖安慰蒸黎伏
以本州四年已來連遭旱損閭閻凋瘵逺近共知臣頃
任蘇州之年亦遭大水之後面辭之日新奉徳音至於
撫綏皆承聖教二年之後百姓獲安今本部災荒物力
困涸忝為長吏敢不竭誠即須條疏續具聞奏臣恪居
<pb:KR4c0051_WYG_016-4b>
官次幸接王畿不獲拜舞彤庭陳露丹慊犬馬懐戀寢
興匪寜瞻魏闕之容朝天尚阻望長安之路近日為榮
無任感激屏營之至謹差防禦知衙官試殿中監楊克
乂奉表陳謝太和九年十二月二十一日
　批荅省表具知卿任居三輔職奉六條累聞問俗之
　勞載覽勤人之志言惟顧行深慰朕懐勉𢎞故經以
　副攸寄所謝知
　　　　賀梟斬鄭注表
<pb:KR4c0051_WYG_016-5a>
臣某言伏奉前月二十五日詔書示逆賊鄭注已梟首
訖妖氛殄滅華夏乂安伏以逆賊鄭注本出細微潛懐
梟獍之心兼結兇狂之黨人倫共棄神理不容陛下叡
畧感通天人合應重臣協力禁旅齊心指顧之間猖狂
自潰乾坤交泰日月増明凡在人臣不勝慶快臣恪居
官次不獲稱賀闕庭無任欣歡抃躍之至太和六年十
二月二日
　　　　賀徳音¶表
<pb:KR4c0051_WYG_016-5b>
臣某言伏見今月十六日徳音布告遐邇天道下濟人
情大安伏惟皇帝陛下凝旒思理垂意擇材以日月無
私之光照寰區共戴之内貴使下情盡達寜虞厚貌潛
謀一昨李訓鄭注等敢有逆心兼連兇黨陛下叡謀神
斷左右協同頃刻之間掃除已定重臣畢力禁旅竭忠
氛祲廓清華夷咸説言念正刑之外或有詿誤之徒再
發徳音廣宣聖澤當星紀囘天之日迎陽和煦物之光
懐危疑者如山之安欲告訐者望風知懼非同謀者一
<pb:KR4c0051_WYG_016-6a>
切不問未結正者三宥從寛含生之倫普天同感臣恪
居官次不獲稱慶闕庭(云云/)謹差防禦知衙官朝議郎
權知容州都督府司馬孫惕奉表
　　　　賀赦表
臣某言伏奉今月一日制書改太和十年為開成元年
大赦天下者雷雨作解人神説隨澤及八荒網開三面
臣某誠歡誠喜頓首頓首伏惟皇帝陛下上承乾綱下
立人極用含𢎞光大之澤副夷夏會同之心獻嵗改元
<pb:KR4c0051_WYG_016-6b>
惟新景祚先明首罪次及羣妖述叡情以曉萬方施鴻
霈以蘇庶物恤辜宥過已責弛征郡縣之舊弊悉除賦
税之新規咸備停藩方節獻之禮以惠疲人囘榷管餘
羨之財以資京邑命使展澄清之志察言求讜直之材
弓旌賁于丘園粟帛頒於耆艾爰以初吉御宇明庭徳
音一發於九天和氣驟周於四海開物成務實表於建
元應天順人永延於億載臣幸居近輔先受殊恩不獲
稱慶闕庭陪榮班次衆星列位常拱北辰之光新嵗拜
<pb:KR4c0051_WYG_016-7a>
章遙獻南山之夀無任抃躍屏營之至
　　　　謝恩賜粟麥¶表
臣某言伏奉今月一日制書以臣當州連年歉旱特放
開成元年夏青苗錢并賜斛㪷六萬石仰長吏逐急濟
用不得非時量有抽斂於百姓者恩降九天澤周萬姓
優詔纔下羣情頓安臣某誠歡誠喜頓首頓首伏以災
沴流行隂陽常數物力既竭人心匪遑輒敢奏聞本求
貸借皇恩廣被𤣥造曲成既免在田之征仍頒發廩之
<pb:KR4c0051_WYG_016-7b>
賜臣謹宣赦文節目彰示兆人鼓舞歡謠自中徂外臣
初到所部便遇儉時今䝉聖慈特有賑恤主恩及物巳
為夀域之人衆意感天必有豐年之應臣恪居官業不
獲拜舞闕庭無任感激屏營之至
　　　　慰淄王薨表
臣某言臣得進奏官楊惕狀報淄王薨輟朝三日伏惟
皇帝陛下徳邁前王情深近屬憫枝葉之謝諒切宸衷
割肌膚之愛何堪聖念萬方知化九族歸仁凡受國恩
<pb:KR4c0051_WYG_016-8a>
伏深悽惻臣限以藩守不獲奉慰闕庭無任屏營之至
　　　　謝恩放先貸斛斗<md:KR4c0051_SBCK_000-18b>¶表
臣某言臣奉五月二十九日敕牒據度支所奏諸道節
度觀察使及州府借便省司錢物斛斗等數内當州欠
三萬六千二十三貫石並放免者殊私忽降逋責滌除
藩方永安遐邇咸説臣某誠歡誠喜頓首頓首伏以闗
輔之間頻年歉旱田租既須矜放公用又不支持承前
長吏例有借便以救一時之急皆成積欠之名既未支
<pb:KR4c0051_WYG_016-8b>
填常懐憂懼聖恩周洽洞見物情爰命有司使之條奏
去其舊弊衆巳獲安嚴立新規人知所措臣恪居官次
不獲拜舞闕庭無任抃躍屏營之至
　　　　謝分司表
臣某言伏奉今月十九日制書授臣太子賔客分司東
都¶者寵命自天戰越無地臣發迹書生以文為業出身
入仕四十餘年¶頃自集¶賢學士出守吳郡面辭之日親
承徳音念百姓水潦之餘示微臣政理之法臣祗膺聖
<pb:KR4c0051_WYG_016-9a>
㫖夙夜竭誠閭里獲安流庸盡復猥䝉朝奬錫以金章
及遷同州又遇歉旱悉心綏撫幸免流離今荷天慈憫
臣耆舊列名賔䕶之職分局河洛之都老馬霑束帛之
恩枯株䝉雨露之澤獲居榮秩以畢餘年顧此微軀實
為厚幸伏以臣始為御史逮事徳宗今忝官寮幸逢聖
日舉四海之内賢能則多求六朝之臣零落將盡雖迫
桑榆之景猶傾葵藿之心臣無任感恩惕抃之至
　
<pb:KR4c0051_WYG_016-9b>
　
　
　
　
　
　
　
　劉賔客文集巻十六

<pb:KR4c0051_WYG_017-1a>
欽定四庫全書
　劉賔客文集巻十七　　　唐　劉禹錫　撰
　　狀
　　　　為淮南杜相公¶論新羅請廣利方狀
淮南節度觀察處置等使敕賜貞元廣利方五巻右臣
得新羅賀正使朴如言狀稱請前件方一部將歸本國
者伏以纂集神效出自聖衷藥必易求疾無隠狀搜方
伎之祕要拯生靈之夭瘥坐比華胥咸躋仁夀遂令絶
<pb:KR4c0051_WYG_017-1b>
域逖聴風聲美兹豐功爰有誠請臣以其久稱藩附素
混車書航海獻琛既已通於華禮釋痾蠲癘豈獨隔於
外區正當四海為家冀覩十全之效臣即欲冩付未敢
自専謹録奏聞
　　　　為京兆韋尹降誕日進衣¶狀
衣一副四事黄折造衫一領白吳綾汗衫一領白花羅
半臂一領白花羅袴一腰右伏以正陽令月誕聖嘉辰
運協千年慶流萬國凡在臣子合有獻陳敢傾就日之
<pb:KR4c0051_WYG_017-2a>
心願奉如山之夀輕瀆宸扆無任兢惶
　　　　為京兆李尹降誕日進衣狀
衣一副四事右伏以水徳方清真龍下降天長地久瞻
北極以常尊獻夀稱觴配南山而永固臣地居宗屬職
忝尹京慶賀之誠倍萬常品前件衣服謹詣銀臺門奉
進輕瀆旒扆伏用兢惶貞元十九年四月十九日
　　　　為京兆韋尹進野猪¶狀
右伏以收穫之餘田獵有獲異於芻豢著在方書既堪
<pb:KR4c0051_WYG_017-2b>
充庖輒敢上獻前件野猪謹隨狀進謹奏
　　　　為杜相公自淮南追入長安至長樂驛謝賜
　　　　　酒食狀
具官臣某右臣今日至長樂驛髙品某奉宣聖㫖賜臣
酒食者伏以恩降王人榮分御膳未展儀於雙闕先受
賜於八珍品越脤膰味兼醪醴頓驚凡口倍益歡心無
任欣躍
　　　　為杜相公謝就宅賜食¶狀
<pb:KR4c0051_WYG_017-3a>
具官臣某右髙品某奉宣聖㫖賜臣食者出自大官飫
于私第光榮曲被猥承推食之恩駑蹇未施益重素餐
之責舉其匕筯若負丘山無任戰荷踴躍之至
　　　　為東都韋留守謝賜食狀
具官臣某右臣今日發至長樂驛中使某奉宣聖㫖賜
臣食者伏以味兼海陸品溢圓方降自御厨光臨傳舍
臣初辭魏闕倍懐犬馬之誠猥受珍羞更切稻粱之感
無任欣躍
<pb:KR4c0051_WYG_017-3b>
　　　　為裴相公進東封圖¶狀
集賢殿御書院開元東封圖一面右臣謹按開元十三
年𤣥宗皇帝以天下太平登封東岳聲明文物振耀古
今伏惟陛下丕承耿光再闡鴻業祖宗盛事紹復有期
臣所以寫成此圖輒敢上獻至於繢畫躬自指揮徵史
氏之文纂禮容之要山川氣象悉擬真形羽衛威儀咸
稽故實所冀叡情一覽遐想𤣥蹤臣叨榮過深抱疾巳
久望陛下告成之日心必前知嗟老臣將謝之年身恐
<pb:KR4c0051_WYG_017-4a>
不見疾羸之際感激倍深前件圖謹差某官某謹詣光
順門上進謹奏
　　　　舉崔監察羣自代狀
御史臺宣歙池等州都團練判官監察御史裏行崔羣
右臣䝉恩授監察御史伏準建中元年正月五日制常
參官上後三日舉一人自代者伏以前件官在諸生中
號為國器縶維外府人咸惜之臣既深知敢舉自代貞
元十九年閏十月日
<pb:KR4c0051_WYG_017-4b>
　　　　舉開州栁使君公綽自代¶狀
尚書屯田某官等守開州刺史栁公綽右臣䝉恩授尚
書屯田員外郎伏準建中元年正月五日制常參官上
後三日舉一人自代者伏以前件官以賢良方正再敭
王庭在流輩間號為端士昨除逺郡人皆惜之臣初䝉
授官得以論薦多士之内非無其人竊惟用材宜自逺
始謹具如前謹録奏聞伏聴敕㫖貞元二十一年四月
八日
<pb:KR4c0051_WYG_017-5a>
　　　　舉姜補闕倫自代狀
東都尚書省前左補闕姜倫右臣䝉恩授尚書主客郎
中分司東都伏準建中元年正月五日敕常參官上後
三日舉一人自代者臣伏詳詔㫖欲達聰旁求發揚幽
逺故人人得言所知不當循其階次也臣伏以前件官
有儒學士行䝉以諫官徵會其年老被疾不堪上道有
司按視如狀不復逼迫至今家居而篤志無倦臣謹舉
為郎吏分司别都冀優賢振滯兩得其道太和元年六
<pb:KR4c0051_WYG_017-5b>
月十四日
　　　　蘇州舉韋中丞自代¶狀
蘇州狀上中書門下諸道鹽鐵轉運江淮留後朝議郎
守太僕少卿兼御史中丞上柱國賜紫金魚袋韋應物
右臣䝉恩授蘇州刺史伏準建中元年正月五日制刺
史上後舉一人自代者前件官歴掌劇務皆有美名執
心不囘臨事能斷今領職雖重本官尚輕伏以當州口
賦首出諸郡況經災沴切在撫綏尚省無能輒敢公舉
<pb:KR4c0051_WYG_017-6a>
司𣙜筦之利誠藉時才流豈弟之風實惟邦本非敢臆
説以塞詔書今具聞奏太和六年十二月九日
　　　　蘇州上後謝宰相狀
朝議大夫使持節蘇州諸軍事守蘇州刺史上柱國劉
某右某今月六日到州上訖某山東一書生潦倒疎濶
在少壯日猶不逮人況今衰遲智力愈短相公哀憐不
遇擢授名拜實荷𢎞奬慙非器使伏以當州繇大&KR0906;之
後物力蕭然飢寒殞仆相枕于野誓當悉心條理續具
<pb:KR4c0051_WYG_017-6b>
奏論才術素空憂勞方始懼無聞問忝負恩知不任瞻
望懇迫之至
　　　　蘇州加章服謝宰相¶狀
右某素乏吏才謬居劇郡以無庸之器當難治之時恭
守詔條勤求人瘼伏以聖徳柔逺皇明燭幽凡有上陳
皆可其奏遂令管見得及疲黎自承雨露之恩非有循
良之政猥䝉朝奨特降命書顧逢掖之腐儒被華章之
貴服有黷陟明之典誠招彼已之譏限以守官不獲拜
<pb:KR4c0051_WYG_017-7a>
謝瞻望榮感心魂載馳太和七年十二月日
　　　　汝州上後謝宰相狀
朝議大夫使持節汝州諸軍事守汝州刺史兼御史中
丞充本州防禦使上柱國賜紫金魚袋劉某右某自領
吳郡仍嵗天災上稟詔條下求人瘼地包藪澤俗尚剽
輕悉心撫綏用法擒擿事繁才短常積憂虞忽䝉天恩
稍移近郡家本滎上籍占洛陽病辭江干老見鄉樹榮
感之至實倍常情印綬所拘不獲拜謝瞻望徳宇精誠
<pb:KR4c0051_WYG_017-7b>
坐馳無任感戀之至
　　　　汝州舉裴大夫自代¶狀
正議大夫使持節杭州諸軍事守杭州刺史上柱國賜
紫金魚袋裴𢎞泰右臣䝉恩授汝州刺史兼御史中丞
充本州防禦使伏準建中元年正月五日敕諸州刺史
上後舉一人自代者伏以前件官前為九卿出領兩鎮
頃因微累遂有左遷今授逺州物情未塞臣前任鄰接
具知公才舊屈未伸輒舉自代(云云/)
<pb:KR4c0051_WYG_017-8a>
　　　　汝州進鷹狀
汝州防禦使當使進奉籠母鷹六聨右伏以前件鷹等
學習應期馴養斯至列於常貢有異衆禽受紲之時志
已存於雲外下韝之際思用展於軍前既懐百中之能
願獻三驅之禮謹差防禦押衙景再休隨狀奉進以聞
太和九年九月十一日
　　　　同州舉蕭諫議自代<md:KR4c0051_SBCK_000-19b>¶狀
同州防禦使前諌議大夫蕭俶右臣䝉恩授同州刺史
<pb:KR4c0051_WYG_017-8b>
兼御史中丞充本州防禦長春宫等使伏準貞元二年
正月二十四日敕上後三日舉一人自代者伏以前件
官生於貴族服膺儒門縉紳之間號為端士昨䝉朝奬
冠于諌垣時方被病不果上道長告已滿塊然家居今
聞疾瘳可以録用臣與俶久同班列知其才能為官擇
人敢舉自代太和九年十二月四日
　　　　上宰相賀徳音狀
同州狀上中書門下今月十六日徳音右被刑部牒宣
<pb:KR4c0051_WYG_017-9a>
示徳音伏以聖澤滋深新恩廣被言念正刑之外或有
詿誤之徒爰降殊私特𢎞在宥瑕累咸滌危疑獲安此
皆廟算弼諧致君及物事光前史功格上𤣥某限以守
官不獲隨例拜賀無任抃躍之至太和九年十二月二
十三日
　　　　上宰相賀改元赦書¶狀
同州狀上中書門下改元赦書右伏奉今月一日制書
改太和十年為開成元年大赦天下者伏以律首三元
<pb:KR4c0051_WYG_017-9b>
禮崇四始順陽和發生之徳敷大號渙汗之恩宥過恤
刑㢮征已責盡去人瘼通知物情徳音朝發於九天和
氣夕周於四海此皆相公弼諧之道燮贊之功進熟於
密勿之間發揚成滂沛之澤某恪守官業印綬所拘不
獲隨例拜賀謹狀
　　　　薦處士嚴毖狀
處士嚴毖右左庶子損之之孫國子司業士元之子舊
名保嗣亦有官班頃者李賔客渤常與之游辟為桂州
<pb:KR4c0051_WYG_017-10a>
支使其後寄家汝海專静自居某嘗典汝州與語甚熟
歴代史及國朝故事悉能該通操心甚危觀跡相副未
逢知已巳過壯年汩没風塵有足悲者伏見赦文節目
委州郡長吏搜訪隠淪夫舉無它唯善所在每覽珠英
巻後列學士姓名有常州人符鳯白衣在選取其藝業
不棄逺人某忝被儒官得以薦士亦非出位冀不廢言
儻𢎞文集賢史氏之館採其實學有勸諸生伏以桂州
辟之於前某薦之於後豈必有土長吏然後事行伏惟
<pb:KR4c0051_WYG_017-10b>
試味斯言降意詳擇謹狀
　　　　薦處士王龜¶狀
處士王龜古者選公族大夫必以惇惠者教之文敏者
道之果敢者諗之鎮静者循之孜孜於此者葢膏粱之
性難正而懼公侯之𦙍不能嗣其耿光可以深惜然則
成宣之後而老為大夫非恥乎此智武子誡文子既冠
而見之詞也是知古之取士不專寒族必參用世胄以
廣得人之路今見處士王龜即居守之第三子也天性
<pb:KR4c0051_WYG_017-11a>
貞静操心甚危不由門資誓志自立樂處士之號不汩
綺襦之間自到洛都便居山寺耽玩墳籍放情烟霞曽
邀與語如鋸木屑信有稟受居然出羣以比在京師甚
足知者諫院有狀名流亟言某流滯周南静閲時輩身
雖不用心甚愛才況遇相公持衡敢有所啟誠懸之下
輕重難欺伏惟深賜詳擇知卿族之内有遺逸焉謹狀
正議大夫檢校禮部尚書兼太子賔客分司東都劉某
狀
<pb:KR4c0051_WYG_017-11b>
　
　
　
　
　
　
　
　劉賔客文集巻十七

<pb:KR4c0051_WYG_018-1a>
欽定四庫全書
　劉賔客文集巻十八　　　唐　劉禹錫　撰
　　啟
　　　　上杜司徒啟(時謫朗州/)
某啟一自謫居七悲秋氣越聲長苦聴者誰哀湯網雖
疎久而猶詿失意多病衰不待年心如寒灰頭有白髮
惕厲之日利於退蔵是以彌年不敢奏記近本州徐使
君至奉手筆一函稱謂不移問訊加劇重復㸃竄一無
<pb:KR4c0051_WYG_018-1b>
客言忽疑此身猶在門下收紙長想欣然感生尋省遭
罹萬重不幸方寸之地自不能言求人見諒豈復容易
伏䝉逺示且曰浮謗漸消況承慶宥期以振刷方今聖
賢合徳朝野多歡澤柔異類仁及行葦萬族咸説獨為
窮人四時平分未變寒谷自同類牽復又已三年側聞
衆情或似哀歎某材畧無取廢錮是宜若非舊恩孰肯
留念六翮方鎩思重託於扶摇孤桐半焦冀見收於煨
燼伏紙流涕不知所言謹啟
<pb:KR4c0051_WYG_018-2a>
　　　　上淮南李相公啟
某啟某間以昧於周身措足危地駭機一發浮謗如川
巧言奇中别白無路祝網之日漏恩者三咋舌兢魂分
終裔壤豈意天未𠞰絶仁人登庸施一陽於剥極之際
援衆溺於坎深之下南箕播物曷可勝言危心鎩翮繇
是自保隂施之徳已然乃聞受恩同人盟以死荅私感
竊抃積于窮年化權禮絶孤去莫展今幸伍中牽復司
存宇下伏慮因是記其姓名謹獻詩二篇敢聞左右古
<pb:KR4c0051_WYG_018-2b>
之所以導下情而通比興者必文其言以表之雖甿謡
俚音可儷風什伏惟降意詳擇斯大幸也謹因楊子程
留後行謹奏啟不宣謹啟
　　　　上門下武相公啟
某啟去年本州吏人自蜀還伏奉示問兼衣服繒綵等
雲水路遙緘縢貺厚恭承惠下之㫖重以念舊之懐熙
如陽和列在緗簡苦心多感危涕自零騖神驛思若侍
潁杖伏以聖上注意理本鋭求國楨念外臺報政之功
<pb:KR4c0051_WYG_018-3a>
追宣室前席之事重下丹詔再升黄樞羣情合符和氣
來應八柄所在三人同心協台坐之精膺傑材之數談
笑於規隨之際從容於陶冶之間物皆由儀人識所措
某久罹憲網兀若枯株當萬類咸説之辰抱窮途終慟
之苦清朝無絳灌之列至理絶椒蘭之嫌此時不遇可
以言命嗟乎一身主祀萬里望枌榆之鄉髙堂有親九
年居蠻貊之地從坐之典固有等差同類之中又尋牽
復頃在臺日獲奉準繩指吏途於按讞道文律於章奏
<pb:KR4c0051_WYG_018-3b>
藻鑒之下難逃陋容炎涼載移足見真態自違間左右
沈淪選荒嵗月滋深艱貞彌厲緬思受譴之始它人不
知屬山園事繁孱懦力竭本使有内嬖之吏供司有恃
寵之臣言涉猜嫌動礙闗束城社之勢函矢紛然彌縫
其間崎嶇備盡始慮罪因事闕寜虞謗逐跡生智乏周
身又誰咎也伏以趙國公頃承一顧之重髙邑公夙荷
見知之深雖提挈不忘而顯白無自葢以永貞之際皆
在外方雖得傳聞莫詳本末特哀黨錮亟形話言自前
<pb:KR4c0051_WYG_018-4a>
嵗振淹命行中止或聞輿論亦愍重傷伏遇相公秉鈞
輒已自賀儻重言一發清議攸同使聖朝無錮人大冶
無廢物自新之路既廣好生之徳逺彰羣蟄應南山之
雷窮鱗得西江之水指顧之内生成可期伏惟發膚寸
之隂成彌天之澤囘一瞬之念致再造之恩誠無補於
多事之時庶有助於隂施之徳無任懇悃之至謹啟
　　　　上中書李相公啟
某啟去年國子主簿楊歸厚致書相慶伏承相公言及
<pb:KR4c0051_WYG_018-4b>
廢錮愍色甚深哀仲翔之久謫恕元直之方寸思振淹
之道廣錫類之仁逺聆一言如受華衮伏自不窺牆仞
九年于兹髙卑邈殊禮數懸絶雖身居廢地而心恃至
公伏以相公久以訏謨參于宥密材既為時而出道以
得君而専令發於流水之源化行猶偃草之易習强伉
者自納於軌物困杼軸者咸躋於仁夀六轡在手平衡
居心運思於陶冶之間宣猷於魚水之際然能軫念廢
物逺哀窮途嗟哉小人有足悲者内無手足之助外乏
<pb:KR4c0051_WYG_018-5a>
强近之親為學苦心本求榮養得罪由已翻乃貽憂捫
躬自劾愧入肌骨禍起飛語刑極淪胥心因病怯氣以
愁耗近者否運將泰仁人持衡伏惟推曽閔之懐憐烏
鳥之志處䕫龍之位傷屈賈之心沛然垂光昭振幽蟄
言出口吻澤濡寰區昔行葦勿傷枯骼猶掩哀老以出
弊愍窮而開懐無情異類尚或嬰慮顧惟江干逐客曽
是相府故人言念材能誠無所取譬諸飛走庸或知恩
嗚呼以不駐之光隂抱無涯之憂悔當可封之至理為
<pb:KR4c0051_WYG_018-5b>
永廢之窮人聞弦尚驚危心不定垂耳斯久長鳴孔悲
腸囘淚盡言不宣意謹啟
　　　　謝門下武相公啟
某啟某一坐飛語廢錮十年昨䝉徵還重罹不幸詔命
始下周章失圖吞聲咋舌顯白無路豈謂烏鳥微志惻
于深仁恤然動拯溺之懐煦然存道舊之㫖言念觳&KR1100;
慰安蒼黄推以恕心期於造膝重言一發叡聴克從囘
陽曜於肅殺之辰沃天波於蹭蹬之際俾移善地獲奉
<pb:KR4c0051_WYG_018-6a>
安輿率土知孝治之源羣生識人倫之厚感召和氣發
揚皇風豈惟匹夫獨受其賜某即以今月十一日到州
上訖守在要荒拘於印綬巾韝詣謝有志莫從誠知微
生不足酬徳捐軀之外無地寄言效節蕭屏䖍然心禱
無任懇悃屏營之至謹勒軍事衙官左威衛慈州吉昌
府别將員外置同正員常懇奉啟起居不宣謹啟
　　　　謝中書張相公啟
某啟某智乏周身動必招悔一坐飛語如衝駭機昨者
<pb:KR4c0051_WYG_018-6b>
詔書始下驚懼失次叫閽無路擠壑是虞草木賤軀誠
不足惜烏鳥微志實有可哀伏䝉聖慈遽寢前命移莅
善部載形綸言凡在人臣皆感至徳凡為人子同荷至
仁豈唯鯫生獨受其賜伏以相公心符上徳道冠如仁
一夫不獲戚見于色宻㫖未下歎形于言竟囘三舍之
光能拔九泉之厄袁公之平楚獄不忍錮人晏子之哀
越石乃伸知巳所以慶垂𦙍祚言成春秋神理孔昭報
應斯必身侔蟬翼何以受恩死輕鴻毛固得其所卑守
<pb:KR4c0051_WYG_018-7a>
有限拜謝末由無任感激兢惶之至謹勒軍事衙官守
左威衛慈州吉昌府别將員外置同正員常懇奉啟起
居不宣謹啟
　　　　賀門下裴相公啟
某啟伏以相公含道傑出降神挺生坐籌以弼叡謨秉
鉞以行天討風雲助氣川岳效靈制勝於尊俎之間指
蹤於韝緤之末繡斧既定衮衣以歸君心如魚水人望
如風草一徳交暢萬邦和平運神思於洪鑪納生靈於
<pb:KR4c0051_WYG_018-7b>
夀域文武丕績冠于古今某恪守遐荒不獲隨例拜賀(闕/)
　　　　上門下裴相公啟
某啟曩者淮右逋誅即戎嵗久天子齋戒以命元臣登
壇之日上畧前定從九天而下縱以神兵分六符之光
埽其長彗授鉞於西顥之半䇿勲於北陸之初功成偃
節復執大柄君臣相遇播于樂章山河啟封載在盟府
上方注意人益具瞻因魚水之協符極䕫龍之事業時
屬四始恩覃萬方致君及物其徳兩大古先畯賢所未
<pb:KR4c0051_WYG_018-8a>
備者我從容而保之殆非人事抑有幽賛夫異同之論
我以獨見剖之文武之道我以命材統之崇髙之位我
以大功居之造物之權我以虛心運之然持盈之術古
所難也實在隂施及物厚其徳基以左右功庸而百禄
是荷人所欽戴久而愈宜昔袁太尉不忍錮人而楚獄
衰息一言之慶子孫丕承以今日將明之材行前修博
施之義筆端膚寸澤及九垠猶夫疾耕必有滯穗某頃
墮危厄嘗受厚恩詛盟於心要之自效常懼廢死荒服
<pb:KR4c0051_WYG_018-8b>
永辜願言敢因賀牋一寄丹懇顧非竒理不足以縈于
沖襟然則利於行者固在乎常談而卓詭孤特之言未
必利於行也伏惟以愚言與賢者參之謹啟
　　　　賀門下李相公啟(自西川入為/大夫拜相)
某啟伏以聖君當功成愷樂之日而求賢愈切思治益
深是上𤣥垂休欲速致太平之明效以相公事業而逢
此時天下之人視仁夀之域其猶尋尺故命書所至徳
風隨之微材片善咸自磨拂況同主國柄如吹塤篪含
<pb:KR4c0051_WYG_018-9a>
生之倫唯所措置日月亭午物無邪隂聖賢合徳人識
正道雖居畎畝足以詠歌某遐守要荒不獲隨例拜賀
私感竊抃實倍恒情
　　　　上僕射李相公啟
某啟州吏還伏䝉擺落常態手筆具書言及貞元中登
朝人逮今無十輩及發中書相公一函具道閤下亟言
曩遊顔間頗有哀色夫溝中之木與犧象同體追琢不
至坐成枯薪朱而藍之猶足為器茍液樠曲戾不足枉
<pb:KR4c0051_WYG_018-9b>
斧斤願為庭燎以照嘉客謹啟
　　　　謝裴相公啟
某啟某遭不幸嵗將二紀雖累更符竹而未出網羅親
知見憐或有論薦如陷還濘動而愈沈甘心終否無路
自奮豈意天未𠞰絶仁人持衡紆神慮於多方起堙沈
於久廢居剥極之際一陽復生出坎深之中平路資始
通籍郎位分曹樂都喬木展舊國之思行雲有故山之
戀姻族相賀壺觴盈門官無責詞始自今日禽魚之志
<pb:KR4c0051_WYG_018-10a>
誓以死生草木之年惜其晼晚章程有守拜謝無由瞻
望巖廊䖍黙心禱謹啟
　　　　謝竇相公啟
某啟某一辭朝列二十三年¶雖轉郡符未離謫籍卑濕
生疾衰遲鮮歡望故國而未歸如痿人之念起昨䝉罷
免甘守丘園相公不棄舊遊特哀久廢每逢華翰賜之
衷言果䝉新恩重忝清貫薦延有漸拯拔多方六律變
幽谷之寒一丸銷彌年之疹鎩翮將舉危心獲安布武
<pb:KR4c0051_WYG_018-10b>
夷途自此而始分曹有繫拜謝無由瞻望徳藩坐馳精
爽無任感激之至謹啟
　
　
　
　
　
　劉賔客文集巻十八

<pb:KR4c0051_WYG_019-1a>
欽定四庫全書
　劉賔客文集巻十九　　　唐　劉禹錫　撰
　　集紀¶
　　　　唐故相國李公集紀
天以正氣付偉人必飾之使光耀于世粹和絪緼積于
中鏗鏘發越形乎文文之細大視道之行止故得其位
者文非空言咸繫于訏謨宥密庸可不紀惟唐以神武
定天下羣慝既讋驟示以文韶英之音與鉦鼓相襲故
<pb:KR4c0051_WYG_019-1b>
起文章為大臣者魏文貞以諫諍顯馬髙唐以智畧奮
岑江陵以潤色聞無草昧汗馬之勞而任遇在功臣上
唐之貴文至矣哉後王纂承多以國柄付文士元和初
憲宗遵聖祖故事視有宰相器者貯之内庭繇是釋筆
硯而操化權者十八九公實得其時而光焉公諱絳字
深之趙郡人在貢士中傑然有奇表既登太常第又以
詞賦陞甲科授秘書省校書郎嵗滿從調有司設甲乙
問以觀決斷復居髙品補渭南尉擢拜監察御史未幾
<pb:KR4c0051_WYG_019-2a>
以本官充翰林學士居中轉尚書主客員外郎歴司勲
郎中知制誥遷中書舍人風儀峻整敷奏讜切言事感
動上輒目送之一旦召至浴堂門與語半日曰將移用
于大位宜稔熟民聴遂出為户部侍郎遷中書侍郎同
平章事毅然有直聲及冊免而問望益大周旋公卿間
五為尚書歴御史大夫左僕射一以三公領太常刺近
輔居保釐登齋壇皆再焉太和三年以司空鎮南鄭居
二載坐氣剛玉折海内寃惜之後三年嗣子前京兆府
<pb:KR4c0051_WYG_019-2b>
尹曹掾璆次子前監察御史裏行頊等泣持遺草請編
之肇自從試有司至于宰天下詞賦詔誥封章啟事謌
詩贈餞金石颺功凡四百餘篇勒成二十巻上所以知
君臣啟沃之際下所以備風雅聲詩之義洪鍾駭聴瑤
瑟清骨其在翰苑及登台庭極言大事誠貫理直感通
神祇龍鱗收怒天日囘照古所謂一言興邦者信哉始
愚與公為布衣游及仕畿服幸公同邑其後雖翔泳勢
異而不以名數革初心今考其文至論事疏感人肺肝
<pb:KR4c0051_WYG_019-3a>
毛髮皆聳嗚呼其盛唐之遺直歟
　　　　唐故中書侍郎平章事韋公集¶紀
漢庭以賢良文學徵有道之士公孫𢎞條對第一席其
勢鼔行人間取丞相且侯使漢有得人之聲伊𢎞發也
皇唐文物與漢同風故天后朝燕國張公説以詞標文
苑徵𤣥宗朝曲江張公九齡以道侔伊吕徵徳宗朝天
水姜公公輔杜陵韋公執誼河東裴公垍以賢良方正
徵憲宗朝河南元公稹京兆韋公淳以才識兼茂徵隴
<pb:KR4c0051_WYG_019-3b>
西牛公僧孺李公宗閔以能直言極諫徵咸用對䇿甲
於天下繼為有聲宰相古今相望落落然如騎星辰與
夫起版築飯牛者異矣公本名淳舉進士登賢良既仕
方更名處厚字徳載漢丞相扶陽侯之裔孫後周逍遙
公夐之八代孫江陵節度參謀監察御史裏行贈右僕
射某之元子生而聰明絶人在提孩發言成詩未幾能
賦受經於先君僕射學文於伯舅許公孟容及壯通六
經旁貫百氏咨天人之際遂探歴數明天官窮性命之
<pb:KR4c0051_WYG_019-4a>
源以至于佛書尤邃初為集賢殿校書郎宰相李趙公
監修國史引直東觀就改咸陽尉遷右拾遺轉左補闕
世稱有史才而能諫諍入尚書為郎歴禮部考功皆人
望所在上方用威武以讋不庭宿兵寖久韋丞相貫之
酌人情上言不合意冊免因厯詆所善公在伍中出為
開州刺史居三年執友崔敦詩為相徵拜户部郎中至
闕下旬嵗間以本官知制誥穆宗新即位注意近臣召
入翰林充侍講學士初授諫議大夫續換中書舍人侍
<pb:KR4c0051_WYG_019-4b>
游蓬萊池延問大義退而進六經法言二十編優詔荅
之賜以金紫尋遷權知兵部侍郎知制誥翰林侍講史
館修撰長慶四年春敬宗踐祚以公用經術左右先帝
五年稔聞其徳尤所欽倚内署故事與外廷不同凡言
翰林學士必草詔書有侍講者專備顧問雖官為中書
舍人或它官知制誥第用其班次耳不竄言於訓詞至
是上器公且有以寵之乃使内謁者申命去侍講之稱
慮未諭于百執事居數日降命書重舉舊官以明新意
<pb:KR4c0051_WYG_019-5a>
尋真拜夏官貳卿由是内庭詞臣無出其右者凡密㫖
必承乎權輿故號承㫖學士上富春秋未親庶政或有
凝滯視公如蓍龜寳歴季年宫壼間一夕生變人情大
駭雖鼎臣無所闗決唯内署得參焉羣議鬨(胡貢/反)然俟
公一言而定戡難纉服再維乾綱今上繼明䇿勲第一
擢拜中書侍郎同中書門下平章事以髙材遇英主功
顯人伏言無不從筆端膚寸澤及天下盡罷冗食請歸
才人事先有司物止常貢城社無託巖廊益尊感恩盡
<pb:KR4c0051_WYG_019-5b>
瘁不嗇神用太和二年十二月上前言事未及畢詞疾
作暴僨以朝服委地同列白奏搢笏扶持之不能起上
命中貴人左右翼負歸于中書如大醉狀上震驚咨嗟
徵醫賜藥旁午疊委會莫肩輿至第詰旦以不起聞贈
襚如常禮後十年嗣子蕃以太子舍人直𢎞文館編次
遺文七十通銜哀貢誠乞詞以冠其首謹按公未為近
臣已前所著詞賦讃論記述銘志皆文士之詞也以才
麗為主自入為學士至宰相以徃所執筆皆經綸制置
<pb:KR4c0051_WYG_019-6a>
裁成潤色之詞也以識度為宗觀其發徳音福生人沛
然如時雨褒元老諭功臣穆然如景風命相之冊和而
莊命將之誥昭而毅薦賢能其氣似孔文舉論經學其
博似劉子駿發十難以摧言利者其辯似管夷吾噫逢
時得君奮智謀以取髙位而令名隨之豈不偉哉初蕃
既纂修父書咨于先執李習之請文為領袖許而未就
一旦習之憮然謂蕃曰翺昔與韓吏部退之為文章盟
主同時倫輩惟栁儀曹宗元劉賔客夢得耳韓栁之逝
<pb:KR4c0051_WYG_019-6b>
久矣今翺又被病慮不能自述有孤前言齎恨無已將
子薦誠于劉君乎無何習之夢奠于襄州蕃具道其語
余感相國之平昔且嘉蕃之䖍䖍孝敬庶幾能世其家
故不讓云
　　　　唐故相國贈司空令狐公集紀
起文章而陟大位丹青景化焜燿藩方如非煙祥風縁
飾萬物而與令名相終始者有唐文臣令狐公實當之
公名楚字殻士燉煌人今占數于長安右部天授神敏
<pb:KR4c0051_WYG_019-7a>
性能無師始學語言乃協宫徵故五嵗已為詩成章既
冠參貢士果有名字時司空杜公以重徳知貢舉擢居
甲科琅琊王拱識公於童丱雅器重之至是拱自虞部
正郎領桂州鋭於辟賢以酬不次之遇先拜章而後告
公既而授試𢎞文館校書郎公為人子重難逺行稟命
而去居一嵗竟迫方寸而歸家在并汾間急於禄養捧
從事檄于并州凡更三牧官至監察御史元和初憲宗
聞其名徵拜右拾遺歴太常博士入尚書為禮部員外
<pb:KR4c0051_WYG_019-7b>
郎性至孝既孤以善居喪聞中月除刑部員外時帝女
下嫁相禮闕官公以本官攝博士當問名之荅上親臨
帳幄簾内以窺之禮容甚偉聲氣朗徹上目送良久謂
左右曰是官可用記其姓名未幾改職方知制誥詞鋒
犀利絶人逺甚適有㫖選司言髙第者視草内庭宰臣
以公為首遂轉本司郎中充翰林學士滿嵗遷中書舍
人専掌内制武帳通奏栢梁陪燕嘉猷髙韻冠于一時
會淮右稽誅上遣丞相即戎以督戰公草詔書詞有涉
<pb:KR4c0051_WYG_019-8a>
嫌者相府上言有命中書參詳竄定因罷内職歸閤中
而君心眷然將有大用且出入以試之乃牧華州兼御
史中丞錫以金紫居鎮七月遷大夫充河陽三城懐州
節度使又七月急召抵京師拜中書侍郎同中書門下
平章事天下然後知上心倚以為相非一朝也是嵗元
和十四年秋明年正月憲宗晏駕惜其在位日淺遭時
大變穆宗踐阼轉門下侍郎平章事萬幾百度别有所
付第以舊相署位充山陵使七月禮畢部下吏有以贓
<pb:KR4c0051_WYG_019-8b>
狀聞者朝典用責率之義是以左授宣歙池等州都團
練觀察處置使兼御史大夫恩顧一異媒孽隨生旋又
貶衡州刺史移郢州轉太子賔客分司東都尋起為陜
虢觀察使或有上封者稱前以奉陵寢不檢下獲譴今
陵土猶濕未宜遽用次陜一日重為賔客分司長慶四
年改河南尹其秋授檢校禮部尚書兼汴州刺史充宣
武軍節度管内觀察處置等使汴州為四戰之地擇帥
先有功峻刑右武疑似沈命號為危邦者積年公始以
<pb:KR4c0051_WYG_019-9a>
清儉自律以恩信待人以夷坦去羣疑以禮讓汰慘急
自上化下速於置郵泮林革音無復故態璽書勞之就
加大司馬文宗纂服三年冬上表以大臣未識天子願
朝正月制曰可操節入覲遷户部尚書俄為東都留守
又轉檢校尚書右僕射兼鄆州刺史天平軍節度使後
以王業之始實為北京移鎮太原從人望也以吏部尚
書徴續換太常卿真拜尚書左僕射太和九年冬十一
月京師有急兵起上方御正殿即日還宫是夕召公決
<pb:KR4c0051_WYG_019-9b>
事禁中以見(賢遍/反)事傅古義為對其詞讜切無所顧望
上心嘉之居一二日守本官兼諸道鹽鐵轉運使以斡
利權既非素尚仡仡牢讓故復為檢校左僕射興元尹
山南西道節度觀察使兼御史大夫開成二年十一月
十二日薨于漢中官舍享年七十齊終之前一日自修
遺表初述感恩陳力之大義中及朝廷刑政之或闕意
切言盡神識不昏上深悼之形于愍冊未登三事故以
贈之歸全之夕有大星殞于正寢之上光燭于庭天意
<pb:KR4c0051_WYG_019-10a>
若曰既稟之而生亦有涯而落其文章貴夀之氣熖歟
初憲宗覽國書見五王復辟之際狄梁公實尸之公為
台臣獨召便殿問曰仁傑有後乎公以其支孫試校書
郎兼謩為對即日拜左拾遺公遂草制它日相銜者因
扶其詞以為非春秋諱魯之㫖穆宗新即位謙讓不自
決遂有衡州之貶公議寃之嗟乎天之於賦予也甚嗇
而難周公獨富文華丁良時歴名卿至元老葢忠亷孝
友愛才與物合是粹美以將之邪可謂全徳矣既免喪
<pb:KR4c0051_WYG_019-10b>
嗣子左補闕綯集公之文成一百三十巻因長子太子
左諭徳𢎞分司東都負其笥來謁泣曰先正司空與丈
人為顯交撤懸之前五日所賦詩寄友非他人也今手
澤尚存言之嗚咽長號予為之慟收淚而視分當編次
之始公參大鹵記室以文雄於邉議者謂一方不足以
騁用徴拜於朝累遷儀曹郎乃登西掖入内署訏謨密
勿遂委魁柄斯以文雄於國也嗚呼咫尺之管文敏者
執而運之所知皆合在藩聳萬夫之觀望立朝賁羣寮
<pb:KR4c0051_WYG_019-11a>
之頰舌居内成大政之風霆導畎澮於章奏鼓洪瀾於
訓誥筆端膚寸膏潤天下文章之用極其至矣而又餘
力工於篇什古文士所難兼焉昔王珣為晉僕射夢人
授大筆如椽覺而謂人曰此必有大手筆事後孝武哀
冊文乃珣之詞也公為宰相奉詔撰憲宗聖神章武孝
皇帝哀冊文時稱乾陵崔文公之比今考之而信故以
為首冠尊重事也其它各以類聚著于篇
　　　　唐故尚書主客員外郎盧公集¶紀
<pb:KR4c0051_WYG_019-11b>
心之精微發而為文文之神妙詠而為詩猶夫孤桐朗
玉自有天律能事具者其名必髙名由實生故久而益
大尚書郎盧公諱象字緯卿始以章句振起於開元中
與王維崔顥比肩驤首鼓行於時妍詞一發樂府傳貴
由前進士補祕書省校書郎轉右衛倉曹掾丞相曲江
公方執文衡揣摩後進得公深器之擢為左補闕河南
府司録司勲員外郎名盛氣髙少所卑下為飛語所中
左遷齊汾鄭三郡司馬入為膳部員外郎時大盜起幽
<pb:KR4c0051_WYG_019-12a>
陵入洛師東夏衣冠不克歸王所為虜刼執公墮脇從
伍中初謫果州長史又貶永州司户移吉州長史天下
無事朝廷思用宿舊徵拜主客員外郎道病留武昌遂
不起故相崔太傅時為右史方在鄂以文誌其墓其一
詞曰噫公妙年有聲振耀當代翺翔雲路不虞矰(則層/反)
繳盛名先物易生癘疵三至郎署坐成遺耋蹭蹬江臯
棲棲没齒見知者恨之公逺祖元魏北齊後周皆為帝
師公之叔父嵩山逸人諫議大夫顥然真隠者也公下
<pb:KR4c0051_WYG_019-12b>
世後七十三年其孫元符捧遺草來乞詞以表之嘗經
亂離多所散落今之存者十有二巻凡若干篇
　　　　唐故衡州刺史吕君集紀
五行秀氣得之居多者為俊人其色㶑灧於顔間其聲
發而為文章天之所與有物來相彼由學而致者如工
人染夏以視羽畎有生死之殊矣初貞元中天子之文
章煥乎垂光慶霄在上萬物五色天下文人為氣所召
其生乃蕃靈芝萐莆與百果齊坼然煌煌翹翹出乎其
<pb:KR4c0051_WYG_019-13a>
類終為偉人者幾希矣東平吕和叔實生是時而絶人
逺甚始以文學震三川三川守以為貢士之冠名聲西
馳速如羽檄長安中諸生咸避其鋒兩科連中芒刃愈
出徳宗聞其名自集賢殿校書郎擢為左拾遺明年西
域請和上問能使絶域者君以竒表有専對材膺選轉
殿内史錫之銀章還拜尚書户部員外郎轉司封遷刑
部郎中兼侍御史副治書之職會中執法左遷縁坐道
州刺史以政聞改衡州年四十而没後十年其子安衡
<pb:KR4c0051_WYG_019-13b>
泣捧遺草來謁咨余繹之成一家言凡二百篇和叔名
温别字化光祖考皆以文學至大官蚤聞詩禮於先侍
郎又師吳郡陸質通春秋從梁肅學文章勇於藝能咸
有所祖年益壯志益大遂撥去文學與雋賢交重氣槩
覈名實歆然以致君及物為大欲每與其徒講疑考要
王霸富彊之術臣子忠孝之道出入上下百千年間詆
訶角逐疊發連注得一善輒盱衡撃節揚袂頓足信容
得色舞于眉端以為按是言循是理合乎心而氣將之
<pb:KR4c0051_WYG_019-14a>
昭昭然若揭日月而行孰能閼其勢而争夫光者乎嗚
呼言可信而時異道甚長而命窄精氣為物其有所歸
乎古之為書者先立言而後體物賈生之書首過秦而
荀卿亦後其賦和叔年少遇君而卒以謫似賈生能明
王道似荀卿故余所先後視二書斷自人文化成論至
諸葛武侯廟記為上篇其它咸有為而為之始學左氏
書故其文微為富豔夫羿之闗弓唯巴蛇九日乃能盡
其彀而囘注鷃爵亦要失中於尋常之間非羿之手弓
<pb:KR4c0051_WYG_019-14b>
有能有不能所遇然也後之達解者推而廣之知余之
素交不相索於文字之内而已
　　　　唐故尚書禮部員外郎栁君集¶紀
八音與政通而文章與時髙下三代之文至戰國而病
涉秦漢復起漢之文至列國而病唐興復起夫政龎而
土裂三光五嶽之氣分(扶問/反)大音不完故必混一而後
大振初貞元中上方嚮文章昭囘之光下飾萬物天下
文士争執所長與時而奮粲焉如繁星麗天而芒寒色
<pb:KR4c0051_WYG_019-15a>
正人望而敬者五行而巳河東栁子厚斯人望而敬者
歟子厚始以童子有竒名於貞元初至九年為名進士
十有九年為材御史二十有一年以文章稱首入尚書
為禮部員外郎是嵗以疎雋少檢獲訕出牧邵州又謫
佐永州居十年詔書徴不用遂為栁州刺史五嵗不得
召病且革留書抵其友中山劉某曰我不幸卒以謫死
以遺草累故人某執書以泣遂編次為三十通行於世
子厚之喪昌黎韓退之誌其墓且以書來弔曰哀哉若
<pb:KR4c0051_WYG_019-15b>
人之不淑吾嘗評其文雄深雅健似司馬子長崔蔡不
足多也安定皇甫湜於文章少所推讓亦以退之之言
為然凡子厚名氏與仕與年暨行已之大方有退之之
誌若祭文在今附于第一通之末云
　　　　董氏武陵集紀
片言可以明百意坐馳可以役萬景工於詩者能之風
雅體變而興同古今調殊而理冥達於詩者能之工生
於才達生於明二者還相為用而後詩道備矣余嘗執
<pb:KR4c0051_WYG_019-16a>
斯評為公是且衡而度之誠懸乎心黙揣羣才鈞銖尋
尺隨限而盡如是所閲者百態一旦得董生之詞杳如
搏翠屏浮層瀾視聴所遇非風塵間物亦猶明金綷羽
得于遐裔雖欲勿寳可乎生名挺字庶中幼嗜屬詩晚
而不衰心源為鑪筆端為炭鍛鍊元本雕礱羣形糺紛
舛錯逐意奔走因故沿濁協為新聲嘗所與游皆青雲
之士聞名如盧杜(盧員外象/杜員外甫)髙韻如包李(包祭酒佶/李侍郎紓)迭
以章句揚於當時未路寡徒值余歡甚因相謂曰間身
<pb:KR4c0051_WYG_019-16b>
以廷尉屬為荆州從事移疾罷去幽卧於武陵迨今四
年言未信於世道不施於人寓其性懐播為吟詠時復
發笥紛然盈前凡五十篇因地為目吾子常號知我盍
表而志之為生羽翼余不得讓而著于篇因系之曰詩
者其文章之藴邪義得而言喪故微而難能境生於象
外故精而寡和干里之繆不容秋毫非有的然之姿可
使户曉必俟知者然後鼓行於時自建安距永明已還
詞人比肩唱和相發有以朔風零雨髙視天下蟬噪鳥
<pb:KR4c0051_WYG_019-17a>
鳴蔚在史䇿國朝因之粲然復興由篇章以躋貴仕者
相踵而起兵興已還右武尚功公卿大夫以憂濟為任
不暇器人於文什之間故其風寖息樂府協律不能足
(去/聲)新詞以度曲夜諷之職寂寥無紀則董生之貧卧于
裔土也其不得於時者歟其不試故藝者歟
　　　　澈上人文集¶紀
釋子工為詩尚矣休上人賦别怨約法師哭范尚書咸
為當時才士之所傾歎厥後比比有之上人生於會稽
<pb:KR4c0051_WYG_019-17b>
本湯氏子聰察嗜學不肯為凡夫因辭父兄出家號靈
澈字源澄雖受經論一心好篇章從越客嚴維學為詩
遂籍籍有聞(去/聲)維卒乃抵吳興與長老詩僧皎然游講
藝益至皎然以書薦于詞人包侍郎佶包得之大喜又
以書致于李侍郎紓是時以文章風韻主盟於世者曰
包李以是上人之名由二公而颺如雲得風柯葉張王
以文章接才子以襌理説髙人風儀甚雅談笑多味貞
元中西遊京師名振輦下緇流疾之造飛語激動中貴
<pb:KR4c0051_WYG_019-18a>
人因侵誣得罪徙汀州㑹赦歸東越時吳楚間諸侯多
賔禮招延之元和十一年終於宣州開元寺七十有一
門人遷之建塔於越之山隂天柱峯之陲從本教也初
上人在吳興居何山與晝公為侣(皎然字晝/時以字行)時予方以
兩髦執筆硯陪其吟詠皆曰孺子可教後相遇于京洛
與支許之契焉上人没後十七年予為吳郡其門人秀
峯捧先師之文來乞詞以志且曰師嘗在吳賦詩僅二
千首今刪取三百篇勒為十巻自大歴至元和凡五十
<pb:KR4c0051_WYG_019-18b>
年間接詞客聞人酬唱别為十巻今也思行乎昭世求
一言羽翼之因為評曰世之言詩僧多出江左靈一導
其源䕶國襲之清江揚其波法振沿之如么弦孤韻瞥
入人耳非大樂之音獨吳興晝公能備衆體晝公後澈
公承之至如芙蓉園新寺詩云經來白馬寺僧到赤烏
年謫汀州云青蠅為吊客黄耳寄家書可謂入作者閫
域豈獨雄於詩僧間邪
　劉賔客文集巻十九

<pb:KR4c0051_WYG_020-1a>
欽定四庫全書
　劉賔客文集巻二十　　　唐　劉禹錫　撰
　　　　傷我馬詞
馬龍類葢健而善馳君子之所宜求為嘼也故法求於
力或逸而喜駭法求於和或乾而易仆由徳稱者鮮焉
曩予知善馬之難遭也不求于肆而于其鄉一旦果得
隂山之阿蠖畧其形蕭蕭其鳴長顧逺視順而能力顧
其軀非騫然而偉也雖士得以乘之始予被皂衣于朝
<pb:KR4c0051_WYG_020-1b>
朝之人多四三¶其牡以迭<md:KR4c0051_SBCK_000-20a>¶馭予無兼焉水轍之淋¶灕淖
途之汪洋結為确犖¶融為坳堂前有僨輈後有濡裳我
䇿垂空我鑣方揚振鬛軒昻矯如飛翔翹翹其雄也非
力而何烈¶火之具舉鈎膺之疊舞一蹊千趾駢比齟齬
㢁者斯擠悍者斯怒我鞍如山我轡如組弭毛容與宛
若孤處靡靡其柔也非彗而何前日予之獲譴于闕下
背商顔趣昭丘日中而踰舍修門之南非騎所宜夷則
沮洳髙則&KR0706;巘虎咆空林䰥鬭荒馗風雨孤征簡書之
<pb:KR4c0051_WYG_020-2a>
威俾予弗顛我馬焉依屑屑其勞也非徳而何予至武
陵居沅水傍或踰月未嘗跨焉以故莫得伸其所長跼
蹐顧望兮頓其鎖韁飲齕日削兮精耗神傷寒櫪騷騷
兮瘁毛蒼涼路間躞蹀兮逸氣騰驤朔雲深兮邉草逺
意欲往兮聲不揚隤然似不得其所而死故其嗟也兼
常初𤣥宗羈大宛而盡有名馬命典牧以時起居洎西
幸蜀徃徃民間得其種而蕃焉故良毛色者率非中土
類也稽是毛物豈祖於宛歟漢之歌曰龍為友武陵有
<pb:KR4c0051_WYG_020-2b>
水曰龍泉遂歸骨于是川且弔之曰生于磧礰善馳走
萬里南來困丘阜青菰寒菽非適口病¶聞北風猶舉首
金¶臺已平骨空¶朽投之龍淵從爾友
　　　　口兵戒¶
余讀䝉莊書曰兵莫慘於志莫邪為下缺然知志士之
傷夫生也它日讀逺祖中壘校尉書曰口者兵也䀌然
知言之為兵又慘乎志因博考前載極其兩端夫志兵
之薄人激烈抗憤不過無從容於世耳口兵之起其刑
<pb:KR4c0051_WYG_020-3a>
渥焉繇是知吾祖之言為急作戒以書于盤盂五刃之
傷藥之可平一言成痾智不能明人或罹兵道塗奔救
投方效技思恐其後人或罹譖比肩狐疑借有解紛毁
輒隨之故曰舌端之孽慘乎楚鐵夷竈誠謀執戈以驅
掩人誠智折笄以詈賢者誨子信其有㫖發言之難伸
舌猶爾辯為詐媒黙為徳基玉櫝不啟焉能瑕疵犫麋
深居孰謂可嗤戒哉我口之啟爾心之門無為我兵當
為我藩以慎為鍵以忍為閽可以多食勿以多言
<pb:KR4c0051_WYG_020-3b>
　　　　猶子蔚適越戒
猶子蔚晨跪于席端曰臣㓜承叔父訓始句萌至于扶
疎前日不自意有司以名汚賢能書又不自意被丞相
府召為從事重兢累媿懼貽叔父羞今當行乞辭以為
戒余曰若知彛器乎始乎斵輪因入規矩刳中亷外枵
然而有容者理膩質堅然後加密石焉風戾日晞不副
不聱(五交/反)然後青黄之鳥獸之飾乎瑤金貴在清廟其
用也羃以養潔其藏也櫝以養光茍措非其所一有毫
<pb:KR4c0051_WYG_020-4a>
髮之傷儡然與破甑為伍矣汝之始成人猶器之作朴
是宜力學為礱斵親賢為青黄睦僚友為瑤金忠所奉
為清廟盡敬以為羃慎微以為櫝去怠以䕶傷在勤而
行之耳設有人思被重霄而挹顥氣病無階而升有力
者揭層梯而倚泰山然而一舉足而一髙非獨揭梯者
所能也凡大位未嘗曠故世多貴人唯天爵并者乃可
偉耳夫偉人之一顧踰乎華章而一非亦慘乎黥刖行
矣慎諸吾見垂天之雲在爾肩腋間矣昔吾友栁儀曹
<pb:KR4c0051_WYG_020-4b>
嘗謂吾文雋而膏味無窮而炙愈出也遲汝到丞相府
居一二日褏吾文入謁以取質焉丞相吾友也汝事所
從如事諸父借有不如意推起敬之心以奉焉無忽
　　　　觀博¶
客有以博戲自任者速余觀焉初主人執握槊之器寘
于廡下曰主進者要約之既揖讓即次有博齒二異乎
古之齒其制用骨觚稜四均鏤以朱墨耦而合數取應
期月視其轉止依以争道是制也通行之久矣莫詳所
<pb:KR4c0051_WYG_020-5a>
祖以其用必投擲故以博投詔之是日客抵骨于局且
祝之曰其來如趨其去如脱事先趦趄命中無蹉跌無
從彼呼無戾我恒分曹遒迫自朝至于日中稷(稷&KR0628;也/穀梁)
而率與所祝異焉客視骨如有情焉如或馮焉悉詈之
不泄又從而齕齧蹂躪之莫顧其十目之咍讓也乃曰
非予術之不工是朽骼者不予畀也請刷恥于奕棊主
人促命燭以續之騖神黙計巧竭智匱主進者書勝負
之數于牘視其所喪又倍前籍焉觀者曰以夫人之褊
<pb:KR4c0051_WYG_020-5b>
心亦將詬棊而抵枰矣既乃恬而不恤報然有失鵠求
身之色人咸異之子劉子曰先人者制人博投是已從
人制於人枯棊是巳二者豈有數存乎其間哉但處之
勢異耳是知當局者易生嫌而退身者易為譽易生之
嫌不足貶也易為之譽不足多也在辯其所處而巳
　　　　觀市
由命士已上不入於市周禮有焉乃今觀之葢有因也
元和二年沅南不雨自季春至于六月毛澤將盡郡守
<pb:KR4c0051_WYG_020-6a>
有志于民誠信而雩遂徧山川方社又不雨遂遷市于
城門之逵余得自麗譙而俯焉肇下令之日布市籍者
咸至夾軌道而分次焉其左右前後班間錯跱如在闤
之制其列題區榜揭價名物參外夷之貨馬牛有縴私
屬有閒在巾笥者織文及素焉在几閤者彫彤及質焉
在筐筥者白黒巨細焉業于&KR1776;者列&KR1776;饎陳䴵餌而苾
然業于酒者舉酒旗滌桮盂而澤然鼓刀之人設膏俎
解豕羊而赫然華實之毛畋漁之生交蜚走錯水陸羣
<pb:KR4c0051_WYG_020-6b>
狀夥名入隧而分韞藏而待價者負挈而求沽者乘射
其時者竒贏以遊者坐賈顒顒行賈遑遑利心中驚貪
目不瞬於是質劑之曹較固之倫合彼此而騰躍之冒
良苦之巧言斁量衡於險手杪忽之差鼓舌傖儜詆欺
相髙詭態横出鼓囂譁坌烟埃奮羶腥疊巾屨囓而合
之異致同歸雞鳴而争赴日中而駢闐萬足一心恐人
我先交易而退陽光西徂幅員既移徑衢如初中無人焉
隙地虛如雞犬鳥烏樂得腐餘是日倚衡而閲之三感
<pb:KR4c0051_WYG_020-7a>
其盈虚之相尋也速故著于篇云
　　　　論書¶
或問曰書足以記姓名而已工與拙何損益於數哉荅
曰此誠有之葢舉下之説爾非蹈中之説亦猶言居室
曰避燥濕而已言衣裳曰適寒燠而巳言飲食曰充腹
而巳言車馬曰代勞而巳言禄位曰代耕而巳今夫考
居室必以閌門豐屋為美笥衣裳必以文章遒澤為甲
評飲食必以精良海陸為貴第車馬必以華輈絶足為
<pb:KR4c0051_WYG_020-7b>
髙干禄位必以重侯累封為意是數者皆不行舉下之
説奚獨於書也行之邪禮曰士依於徳游於藝徳者何
曰至曰敏曰孝之謂藝者何禮樂射御書數之謂是則
藝居三徳之後而士必游之也書居數之上而六藝之
一也語曰飽食終日無所用心難矣哉不有博奕者乎
為之猶賢乎已是則博奕不得列於藝差愈於飽食無
所用心耳吾觀今之人適有面詆之曰子書居下品矣
其人必逌爾而笑或謷然不屑詆之曰子握槊奕棊居
<pb:KR4c0051_WYG_020-8a>
下品矣其人必赧然而媿或艴然而色是故敢以六藝
斥人不敢以六博斥人嗟乎衆尚之移人也問者曰然
則彼魏晉宋齊間亦嘗尚斯藝矣至有君臣争名父子
不讓何哉荅曰吾始欲求中道耳子寜以尚之之弊規
我歟且夫信者美徳也秦繆尚之而賢臣莫贖黄老者
至道也竇后尚之而儒臣見刑道徳且不可尚矧由道
徳以下者哉所謂中道而言書者何處之文學之下六
博之上材鈞而善者得以加譽遇(一作/過)鈞而善者得以
<pb:KR4c0051_WYG_020-8b>
議能所加在乎譽非實也不黷于賞所議在乎過非實
也不紊于刑夫如是庶乎六書之學不堙墜而巳乎
　　　　劉氏集畧説
子劉子曰五達之井百汲而盈科未必涼而甘所處之
勢然也人之詞待扣而揚猶井之利汲耳始余為童兒
居江湖間喜與屬詞者游謬以為可教視長者所行止
必操觚從之及冠舉秀才一幸而中説有司懼不厭於
衆亟以口譽之長安中多循空言以為誠果有名字益
<pb:KR4c0051_WYG_020-9a>
與曹輩畋漁于書林宵語途話琴酒調謔一出於文章
俄被召為記室參軍㑹出師淮上恒磨墨於楯鼻或寢
止羣書中居一二嵗由甸服升諸朝凡三進班而所掌
猶外府或官課或為人所倩昌言奏記移讓告諭奠神
志葬咸猥并焉及謫于沅湘間為江山風物之所蕩徃
徃指事成歌詩或讀書有所感輒立評議窮愁著書古
儒者之大同非髙冠長劒之比耳前年䝉恩澤授以郡
符居海壖多雨慝作適晴喜躬曬書于庭得已書四十
<pb:KR4c0051_WYG_020-9b>
通逌爾自哂曰道不加益焉用是空文為真可供醤䝉
藥楮耳它日子壻博陵崔生闗言曰某也曏游京師偉
人多問丈人新書幾何且欲取去而某應曰無有輒媿
起於顔間今當復西期有以弭媿者繇是刪取四之一
為集畧以貽此郎非敢行乎逺也
　　　　名子説<md:KR4c0051_SBCK_000-20b>¶魏司空王昶名子制誼咸得立身之要前史是之然則
書紳銘器孰若發言必稱之乎今余名爾長子曰咸允
<pb:KR4c0051_WYG_020-10a>
字信臣次曰同廙字敬臣欲爾於人無賢愚於事無小
大咸推以信同施以敬俾物從而衆説其庶幾乎夫忠
孝之於人如食與衣不可斯須離也豈俟余朂哉仁義
道徳非訓所及可勉而企者故存乎名夫朋友字之非
吾職也顧名㫖所在遂從而釋之孝始於親終於事君
偕曰臣知終也
　　　　奏記丞相府論學事
十一月¶七日使持¶節都督䕫州諸軍事䕫州刺史劉某
<pb:KR4c0051_WYG_020-10b>
謹奏記相公¶閤下凡今能言者皆謂天下少士而不知
養材之道鬱堙而不揚非天不生材也亦猶不耕者不
歎廩庾之無餘非地不産百穀也伏以貞觀中増築學
舍千二百區生徒三千餘人時外夷上疏請遣子弟入
附于三雝者五國雖菁菁者莪育材之道不足比也今
之膠庠不聞弦歌而室廬圯廢生徒衰少非學官不欲
振學也病無貲財以給其用鯫生今有一見使大學立
富幸遇相公在位可以索言之禮云凡學官春釋奠于
<pb:KR4c0051_WYG_020-11a>
其先師斯禮止于辟廱頖宫非及天下也今四海郡縣
咸以春秋上丁有事孔子廟其禮不應於古且非孔子
意也炎漢初定羣臣皆起屠販為公卿故孝惠髙后之
間置原廟於郡國逮孝元時韋𤣥成以碩儒為丞相遂
建議罷之夫以子孫尚不敢違禮以饗其祖況後學師
先聖之道而首違之乎祭義曰祭不欲數語云祭神如
神在與其煩於舊饗孰若行其教道今夫子之教日頽
靡而以非禮之祀媚之斯儒者所宜憤悱也竊觀歴代
<pb:KR4c0051_WYG_020-11b>
無有是事皇家武徳二年詔於國學立周公孔子廟四
時致祭貞觀十一年又詔修宣尼廟於兖州至二十年
許敬宗等奏乃遣天下諸州縣置三獻官其他如方社
敬宗非通儒不能稽典禮開元中𤣥宗饗學與儒臣議
繇是發徳音其罷郡縣釋奠牲牢唯酒脯以薦後數年
定令時王孫林甫為宰相不涉學委御史中丞王敬從
刋之敬從非文儒遂以明衣牲牢編在學令是首失於
敬宗而終失於林甫習以為常罕有敢非之者謹按本
<pb:KR4c0051_WYG_020-12a>
州四縣一嵗釋奠物之直緍錢十六萬有竒舉天下之
郡縣當千七百<md:KR4c0051_SBCK_000-21a>¶不啻羈縻¶者不在數中凡嵗中所出於
經費過四千萬適資三獻官飾衣裳飴妻子而巳於尚
學之道無有補焉前日詔書許列郡守臣得以上言便
事今謹條奏某乞下禮官博士詳議典制罷天下縣邑
牲牢衣幣如有生徒春秋依開元敕㫖用酒醴腶修腒
䐹榛栗示敬其事而州府許如故儀然後籍其資半附
益所𨽻州使増學校¶其半率歸國庠猶不下萬¶計築學
<pb:KR4c0051_WYG_020-12b>
室具器用豐篹食増掌故以¶備使令凡儒官各加¶稍食
其紙筆鉛黄視所出州率令折入學徒¶既備明經日課
繕書若干紙進士命¶讐校亦如之則貞觀¶之風粲然不¶
殊其它郡國皆立程督¶投紱懐璽棫樸華華良可詠矣
伏惟<md:KR4c0051_SBCK_000-1a>¶相公¶發迹咸自諸生其尊素王之道儀刑四¶方宜
在今日是以小生敢沿故事以奏記于左右姑舉其大
較至於證據纎悉條奏具之章下之日乞留神省察不
勝大願惶恐拜<md:KR4c0051_SBCK_000-3a>¶手稽首
<pb:KR4c0051_WYG_020-13a>
　<md:KR4c0051_SBCK_001-1a>¶　　　澤宫詩¶
澤宫送士嵗貢也晉昌唐如晦以信誼為良弓¶文學為
菆矢規爵禄猶衆禽密彀持滿遡風蜚¶繳者數矣有措
桮之妙而無雙鶬之獲韔弓收¶視歸究其術繇是跡愈
屈而名愈聞君子益多¶之彼不由其術一幸而中者雖
懸貊在廷君子¶未嘗多也嵗殫矣告予以西余為賦澤
宫一章¶庶見子之弓弗再張也已¶秩秩澤宫有的維鵠
祁祁庶士于以干禄彼鵠<md:KR4c0051_SBCK_001-2a>¶斯微若止若翔千里之差起
<pb:KR4c0051_WYG_020-13b>
于毫芒我矢既直¶我弓既良依于髙墉因我不臧髙墉
伊何維器¶與時視之以心誰謂鵠微¶
　　　　魏生兵要述
余為書殿學士四年所與居皆鴻生彦士一旦詔下懐
吳郡章而東門下生咸惜是行且曰吳中富士必有知
書宜為太守所禮者及下車閲客籍森然三千有鉅鹿
魏生持所著書來謁曰不佞始讀書為文章凡二十年
在貢士中孤鳴甚哀卒無善聴者退而收視易慮伏北
<pb:KR4c0051_WYG_020-14a>
窻下考前言成兵要十編度諸侯未遑是事將笈而西
求一言以生羽翼予取書觀之始自皇帝伏蚩尤至于
隋氏平江南語春秋戰國事最備磅礴下上數千年間
其攟摭評議無遺䇿用是以干握兵符貴人宜有虛巳
而樂聞者子盍行乎吾知元侯上舍不獨善鷄鳴彈長
鋏三五九九之伎顓之而已
　　　　救沈志
貞元季年夏大水熊武五溪鬬決于沅突舊¶防毁民家
<pb:KR4c0051_WYG_020-14b>
躋髙望之溟涬葩華山腹為坻林端¶如莎湍道駛悍不
風而怒崱嶷前邁浸淫旁掩柔者靡之固者脱之規者
旋環之矩者倒顛之輕而泛浮者硠&KR1024;之重而髙大者
前卻之生者力音殪者弛形蔽流而東若木柹然有僧
愀焉誓於路曰浮圖之慈悲救¶¶生最¶¶大能援<md:KR4c0051_SBCK_001-2b>¶彼於溺¶¶¶¶¶¶¶我¶
當為魁里中兒願從三四<md:KR4c0051_SBCK_001-3a>¶輩¶皆狎川勇游者¶¶¶¶相與乘堅
舟挾善器維以修䋏杙于崇丘水當洄洑人易寘力凝
矑執用俟可而拯大凡室處之類穴居之彚在牧之羣
<pb:KR4c0051_WYG_020-15a>
在豢之馴上羅黔首下逮毛物投乎洪瀾致諸生地者
數十百焉適有摯獸如鴟夷而前攫¶持流枿首用不陷
隅目傍睨其姿弭然甚如六擾之附人者其徒將取焉
僧趣(音/促)訶之曰第無濟是為目之<md:KR4c0051_SBCK_001-4a>¶可里¶¶¶所<md:KR4c0051_SBCK_001-7b>¶而不能有所
持矣舟中之人曰吾聞浮圖之數貴空空生普普生慈
不求報施之謂空不擇善惡之謂普不逆困窮之謂慈
曏也生必救而今也窮見廢無乃計善惡而忘普與慈
乎僧曰甚矣問之迷且妄也吾之教惡乎無善惡哉六
<pb:KR4c0051_WYG_020-15b>
塵者在身之不善也佛以賊視之末伽聲聞者在彼之
未寤也佛以邪目之惡乎無善惡邪吾曏也所援而出
死地者衆矣形乾氣還各復本狀蹄者躑躅然羽者翹
蕭然而言者諓諓然隨其所之吾不¶尸其施也不徳吾
則已烏能害為彼形之乾髤髵之姿也彼氣之還暴悖
之用也心足反噬而齒甘最靈是必肉吾屬矣庸能躑
躅諓諓之比歟夫虎之不可使知恩猶人之不可使為
虎也非吾自遺患焉爾且將貽患于衆多吾罪大矣子
<pb:KR4c0051_WYG_020-16a>
劉子曰余聞善人在患不救不祥惡人在位不去亦不
祥僧之言逺矣故志之
　
　
　
　
　¶
　
<pb:KR4c0051_WYG_020-16b>
　
　
　
　
　
　
　
　劉賔客文集巻<md:KR4c0051_SBCK_001-8b>¶二十

<pb:KR4c0051_WYG_021-1a>
欽定四庫全書
　劉賓客<md:KR4c0051_SBCK_001-10a>¶文集¶巻<md:KR4c0051_SBCK_001-10b>¶二十一　　唐　¶劉禹錫　撰
　　雜興¶三十<md:KR4c0051_SBCK_001-11a>¶一¶首
　¶　　　學<md:KR4c0051_SBCK_002-1a>¶阮公體三首¶
少年負志氣信道不從時只言繩自直安知室¶可欺百
勝難慮敵三折乃良醫人生不失意焉¶能慕已知¶
朔風悲老驥秋霜動鷙禽出門有逺道平野多¶層陰滅
没馳絶塞振迅拂華林不因感衰節安<md:KR4c0051_SBCK_002-2a>¶能激壯心
<pb:KR4c0051_WYG_021-1b>
昔賢多使氣憂國不謀身目覽千載事心交上¶古人侯
門有仁義靈臺多苦辛不學腰如磬徒¶使甑生塵¶
　　　　偶作二首¶
終朝對尊酒嗜興非嗜甘終日偶衆人縱言不¶縱談世
情閒盡見藥性病多諳寄謝嵇中散予¶無甚不堪¶
萬巻堆牀書學者識其真萬里長江水征夫度¶要津養
生非但藥悟佛不因人燕石何須辯逢<md:KR4c0051_SBCK_002-2b>¶時即至珍¶
　　　　古調二首¶(一作/諷古)
<pb:KR4c0051_WYG_021-2a>
軒后初冠冕前旒為蔽明安知從複道然後見¶人情¶
簿領乃俗士清談信古風吾觀蘇令綽朱墨一¶何工¶
　　　　寓興二首¶
常談即至理安事非常情寄語何平叔無為輕¶老生¶
世途多禮數鵬鷃各逍遥何事陶彭澤抛官為<md:KR4c0051_SBCK_002-3a>¶折腰¶
　　　　昏鏡詞(并引/)¶
鏡之工列十鏡于賈區發奩而視其一皎如其九¶霧如
或曰良苦之不侔甚矣工解頥謝曰非不¶能盡良也蓋
<pb:KR4c0051_WYG_021-2b>
賈之意唯售是念今來市者必厯¶鑒周睞求與已宜彼
皎者不能隠芒杪之瑕非¶美容不合是用什一其數也
予感之作昏鏡詞¶
昏鏡非美金漠然䘮其晶陋容多自欺謂若他¶鏡明瑕
疵既不見妍態隨意生一日四五照自¶言美傾城飾帯
以紋繡装匣以瓊瑛秦宫豈不<md:KR4c0051_SBCK_002-3b>¶重非適乃為輕¶
　　　　養鷙詞(幷引/)¶
途逢少年志在逐獸方呼鷹隼以襲飛走因¶縱觀之卒
<pb:KR4c0051_WYG_021-3a>
無所獲行人有常從事於斯者曰夫¶鷙禽饑則為用今
哺之過篤故然也予感之作¶養鷙詞¶
養鷙非玩形所資撃鮮力少年昧其理日夜哺¶不息探
雛網黄口旦莫有餘食寧知下韝時翅¶重飛不得毰毸
止林表狡兔自南北飲啄既巳¶盈安能勞羽翼<md:KR4c0051_SBCK_002-4a>¶　　　　武夫詞(并引/)¶
有武夫過詫余以從軍之樂翌日質于通武之¶善經者
則曰果有樂也夫威恣而賞勞則樂用¶威雄而賞虣則
<pb:KR4c0051_WYG_021-3b>
樂横(去/聲)顧其樂安出耳予惕然¶作是詞¶
武夫何洸洸衣紫襲絳裳借問胡為爾列校在¶鷹揚依
倚將軍勢交結少年場探丸害公吏袖¶刃妬名倡家産
既不事顧眄自生光酣歌髙樓¶上袒裼大道旁昔為編
戸人秉耒甘哺穅今來¶從軍樂躍馬飫膏粱猶思風塵
起無種取侯王<md:KR4c0051_SBCK_002-4b>¶　　　　賈客詞¶
五方之賈以財相雄而鹽賈尤熾或曰賈雄則¶農傷予
<pb:KR4c0051_WYG_021-4a>
感之作是詞¶
賈客無定遊所遊唯利并眩俗雜良苦乗時取¶重輕心
計析秋毫捶鉤侔懸衡錐刀既無棄轉¶化日巳盈徼福
禱波神施財遊化城妻約雕金¶釧女垂貫珠纓髙貲比
封君奇貨通倖卿趨時¶鷙鳥思藏鏹盤龍形大艑浮通
川髙樓次旗亭¶行止皆有樂闗梁自無征農夫何為者
辛苦事¶寒耕<md:KR4c0051_SBCK_002-5a>¶　　　　調瑟詞(并引/)
<pb:KR4c0051_WYG_021-4b>
里有富豪翁厚自奉養而嚴督臧獲力屈形削¶然猶役
之無蓺極一旦不堪命亡者過半追亡者¶亦不來復翁
顇沮而追昨非之莫及也予感之¶作調瑟詞¶
調瑟在張弦弦平音自足朱絲二十五闕一不¶成曲美
人愛髙張瑶軫再三促上弦雖獨響下¶應不相屬日莫
聲未和寂寥一枯木却顧膝上¶弦流淚難相續¶
　　　　讀張曲江集作(并引/)<md:KR4c0051_SBCK_002-5b>¶世稱張曲江為相建言放臣不宜與善地多徙¶五溪不
<pb:KR4c0051_WYG_021-5a>
毛之鄉及今讀其文自内職牧始安¶有瘴癘之歎自退
相守荆門有拘囚之思託¶諷禽鳥寄詞草樹鬱然與騷
人同風嗟夫身¶出於遐陬一失意而不能堪矧華人士
族而必¶致醜地然後快意哉議者以曲江為良臣識禄¶
山有反相羞凡器與同列宻啟廷争雖古哲人¶不及而
燕翼無似終為餒魂豈忮心失恕隂謫¶最大雖二美莫
贖邪不然何袁公一言明楚獄¶而鍾祉四葉以是相較
神可誣乎予讀其文因<md:KR4c0051_SBCK_002-6a>¶為詩以弔
<pb:KR4c0051_WYG_021-5b>
聖言貴忠恕至道重觀身法在何所恨色傷斯¶為仁良
時難久恃隂謫豈無因寂寞韶陽廟魂¶歸不見人¶
　　　　庭梅詠寄人¶
蚤花常犯寒繁實常苦酸何事上春日坐令芳¶意䦨夭
桃定相笑遊妓肯囘看君問調金鼎方¶知正味難¶
　　　　詠古二首有所寄¶
車音想轔轔不見綦下塵可憐平陽第歌舞嬌<md:KR4c0051_SBCK_002-6b>¶青春金
屋容色在文園詞賦新一朝復得倖應¶知失意人
<pb:KR4c0051_WYG_021-6a>
寂寂照鏡臺遺基古南陽真人昔來遊翠鳯相¶隨翔目
成在桑野志遂貯椒房豈無三千女初¶心不可忘¶
　　　　詠史二首¶
驃騎非無勢少卿終不去世道劇頽波我心如¶砥柱¶
賈生明王道衛綰工車戲同遇漢文時何人居¶貴位<md:KR4c0051_SBCK_002-7a>¶　　　　苦雨行¶
悠悠飛走情同樂在陽和嵗中三百日常恐風¶雨多天
人信遐逺時節易蹉跎洞房有明燭無¶乃酣且歌
<pb:KR4c0051_WYG_021-6b>
　　　　萋兮吟¶
天涯浮雲生争蔽日月光窮巷秋風起先摧蘭¶蕙芳萬
貨列旗亭恣心注明璫名髙毁所集言¶巧智難防勿謂
行大道斯須成太行莫吟萋兮¶什徒使君子傷¶
　　　　經檀道濟故壘<md:KR4c0051_SBCK_002-7b>¶萬里長城壊荒營野草秋秣陵多士女猶唱白¶符鳩(史/云)
(當時人歌曰可憐白/符鳩枉殺檀江州)¶
　　　　題敧器圖
<pb:KR4c0051_WYG_021-7a>
秦國功成思税駕晉臣名遂歎危機無因上蔡¶牽黄犬
願作丹徒一布衣¶
　　　　聚蚊謠¶
沈沈夏夜蘭堂開飛蚊伺暗聲如雷嘈然欻起¶初駭聴
殷殷若自南山來喧騰鼓舞喜昏黒昧¶者不分聰者惑
露花滴瀝月上天利嘴迎人著¶不得我軀七尺爾如芒
我孤爾衆能我傷天生<md:KR4c0051_SBCK_002-8a>¶有時不可遏為爾設幄潛匡牀
清商一來秋日¶曉羞爾㣲形飼丹鳥
<pb:KR4c0051_WYG_021-7b>
　　　　百舌吟¶
曉星寥落春雲低初聞百舌間闗啼花樹滿空¶迷處所
揺動繁英墜紅雨笙簧百囀音韻多黄¶鸝吞聲燕無語
東方朝日遲遲升迎風弄景如¶自矜數聲不盡又飛去
何許相逢緑楊路緜蠻¶宛轉似娱人一心百舌何紛紛
酡顔俠少停歌¶聴墜珥妖姬和睡聞可憐光景何時盡
誰能低¶囘避鷹隼廷尉張羅自不闗潘郎挾彈無情損<md:KR4c0051_SBCK_002-8b>¶天生羽族爾何微舌端萬變乗春輝南方朱鳥¶一朝見
<pb:KR4c0051_WYG_021-8a>
索漠無言蒿下飛¶
　　　　飛鳶操¶
鳶飛杳杳青雲裏鳶鳴蕭蕭風四起旗尾飄揚¶勢漸髙
箭頭砉劃聲相似長空悠悠霽日懸六¶翮不動凝飛烟
遊鶤朔鴈出其下慶雲清景相¶囘旋忽聞饑烏一噪聚
瞥下雲中争腐鼠騰音¶礪吻相喧呼仰天大嚇疑鴛雛
畏人避犬投髙¶處俛吻無聲猶屢顧青鳥自愛玉山禾
仙禽徒¶貴華亭露檏樕危巢向莫時毰毸飽腹蹲枯枝<md:KR4c0051_SBCK_002-9a>¶
<pb:KR4c0051_WYG_021-8b>
遊童挾彈一麾肘臆碎羽分人不悲天生衆禽¶各有類
威鳯文章在仁義鷹隼儀形螻蟻心雖¶能戾天何足貴¶
　　　　秋螢引¶
漢陵秦苑遥蒼蒼陳根腐葉秋螢光夜空寂寥¶金氣浄
千門九陌飛悠揚紛綸暉映互明滅金¶鑪星噴鐙花發
露華洗濯清風吹攢昂不定招¶揺垂髙麗罘罳照珠網
斜厯璇題舞羅幌暴衣¶樓上拂香帬承露臺前轉仙掌
槐市諸生夜對¶書北䆫分明辯魯魚行子東山起征思
<pb:KR4c0051_WYG_021-9a>
中郎騎<md:KR4c0051_SBCK_002-9b>¶省悲秋氣銅雀人歸自入簾長門帳開來照淚¶
誰言向晦常自明童兒走步嬌女争天生有光¶非自&KR0247;
逺近低昻暗中見撮蚊祅鳥亦夜飛翅¶如車輪人不見¶
　　　　華山謌¶
洪鑪作髙山元氣鼔其槖俄然神功就峻㧞在¶寥廓靈
蹤露指爪殺氣見稜角凡木不敢生神¶仙聿來託天資
帝王宅以我為闗鑰能令下國¶人一見換神骨髙山固
無限如此方為嶽丈夫¶無特達雖貴猶碌碌<md:KR4c0051_SBCK_002-10a>¶
<pb:KR4c0051_WYG_021-9b>
　　　　摩鏡篇¶
流塵翳明鏡嵗久看如漆門前負局生為我一¶摩拂苹
開綠池滿暈盡金波溢白日照空心圓¶光走幽室山神
祅氣沮野魅真形出却思未摩¶時瓦礫來唐突¶
　　　　有獺吟¶
有獺得嘉魚自謂天見憐先祭不敢食捧鱗望¶清𤣥人
立寒沙上心專脰著肩漁翁以為妖舉¶塊投其前呼兒
貫魚歸與獺同烹煎闗闗黄金¶鶚大翅搖江煙下見盈
<pb:KR4c0051_WYG_021-10a>
尋魚投身擘洪漣攫拏<md:KR4c0051_SBCK_002-10b>¶隠鱗去哺雛林岳巔鴟烏欲伺
隙遙噪莫敢前¶長居青雲路彈射無由縁何地無江湖
何水無¶鮪鱣天意不宰割菲祭徒䖍䖍空餘知禮重載¶
在淹中篇¶
　
　
　
　
<pb:KR4c0051_WYG_021-10b>
　
　
　
　
　
　
　
　劉賔客文集巻二<md:KR4c0051_SBCK_002-1a>¶十一

<pb:KR4c0051_WYG_022-1a>
欽定四庫全書
　劉賔客<md:KR4c0051_SBCK_002-5a>¶文<md:KR4c0051_SBCK_002-14b>¶集巻<md:KR4c0051_SBCK_002-16a>¶二十二　　唐　¶劉¶禹錫¶　撰
　　五言今體¶三十首
　　<md:KR4c0051_SBCK_003-1a>¶　　春日退朝¶
紫陌夜來雨南山朝下看㦸枝迎日動閣影助¶松寒瑞
氣巻綃縠遊光泛波瀾御溝新栁色處<md:KR4c0051_SBCK_003-2a>¶處拂歸鞍¶
　　　　經東都安國觀九仙公主舊院作¶
仙院御溝東今來事不同門開青草日樓閉緑¶楊風將
<pb:KR4c0051_WYG_022-1b>
犬昇天路披霓赴月宫武皇曽駐驆親¶問主人翁¶
　　　　蜀先主廟(漢末謡黄牛白/腹五銖當復)¶
天下英雄氣千秋尚凛然勢分三足鼎業復五¶銖錢得
相能開國生兒不象賢淒涼蜀故妓來¶舞魏宫前¶
　　　　觀八陣圖<md:KR4c0051_SBCK_003-2b>¶軒皇傳上畧蜀相運神機水落龍蛇出沙平鵝¶鸛飛波
濤無動勢鱗介避餘威㑹有知兵者臨¶流指是非¶
　　　　八月十五日夜玩月
<pb:KR4c0051_WYG_022-2a>
天將今夜月一遍洗寰瀛暑退九霄浄秋澄萬¶景清星
辰讓光彩風露發晶英能變人間世翛¶然是玉京¶
　　　　許給事見示哭工部劉尚書詩因命同作¶¶
漢室賢王後(從叔望/在河間)孔門髙第人濟時成國器樂<md:KR4c0051_SBCK_003-3a>¶道任
天真特達圭無玷堅貞竹有筠總戎寛得¶衆市義貴能
貧護塞無南牧馳心拱北辰乞身¶來闕下賜告卧漳濵
榮耀初題劒清羸已拕紳¶宫星徒列位隙日不囘輪自
昔追飛侣今為侍¶從臣素弦哀已絶青簡歎猶新未遂
<pb:KR4c0051_WYG_022-2b>
揮金樂空¶悲撤瑟晨淒涼竹林下無復見清塵¶(從叔自/渭北節)
(度以疾歸朝比及拜/尚書竟不克中謝)
　　　　奉和中書崔舎人八月十五日夜玩月二¶十
　　　　　韻¶
莫景中秋爽隂靈既望圓騰精浮碧海分照接¶虞淵逈
見孤輪出髙從倚蓋旋二儀含皎澈萬<md:KR4c0051_SBCK_003-3b>¶象共澄鮮整御
當西陸舒光麗上𤣥從星變風¶雨順日助陶甄逺近同
時望晶熒此夜偏運行¶調玉燭潔白應金天曲沼疑瑶
<pb:KR4c0051_WYG_022-3a>
鏡通衢若象筵¶逢人盡冰雪遇境即神仙引素吞銀漢
凝清洗¶綠烟臯禽警露下鄰杵思風前水是還珠浦山¶
成種玉田劒沈三尺影鐙罷九枝然象外行無¶迹寰中
影有遷稍當雲闕正未映斗城懸静對¶揮宸翰閑臨襞
彩牋境同牛渚上宿在鳯池邊¶興掩尋安道詞勝命仲
宣從今紙貴後不復詠¶陳篇<md:KR4c0051_SBCK_003-4a>¶　　　　奉和淮南李相公蚤秋即事寄成都武相¶公¶
八柱共承天東西别隠然逺夷争慕化真相故¶臨邊並
<pb:KR4c0051_WYG_022-3b>
進䕫龍位仍齊龜鶴年(相公詩有齊年/並進之句也)同心¶舟已濟造
膝璧常聨對領專征寄遙持造物權¶斗牛添氣色井絡
静氛&KR0196;獻可通三畧分甘出¶萬錢漢南趨節制趙北賜
山川玉帳觀渝舞虹¶旌獵楚田步嫌雙綬重夢入九城
偏秋與離情¶動詩從樂府傳聆音還竊抃不覺撫么弦¶
(李中書自揚州見/示詩本因命仰和)
　　　　元和癸巳嵗仲秋詔發江陵偏師問罪蠻<md:KR4c0051_SBCK_003-4b>¶徼
　　　　　後命宣慰釋兵歸降凱旋之辰率爾成¶詠
<pb:KR4c0051_WYG_022-4a>
　　　　　寄荆南嚴司空¶
蠻水阻朝宗兵符下渚宫前籌得上策無戰巳¶成功漢
使星飛入夷心草偃同歡謠開竹棧拜¶舞擲桑弓就日
知冰釋投人念鳥窮網羅三面¶解章奏九門通卉服聨
操袂雕題盡鞠躬降幡¶秋練白驛騎晝塵紅火號休傳
警機橋罷亘空¶登山不見虜振斾自生風江逺烟波静
軍囘氣¶色雄佇看聞喜後金石賜元戎¶
　　　　武陵書懷五十韻(并引/)<md:KR4c0051_SBCK_003-5a>¶
<pb:KR4c0051_WYG_022-4b>
按天官書武陵當翼軫之分其在春秋及戰國¶時皆楚
地後為秦惠王所并置黔中郡漢興更¶名曰武陵東徙
于今治所常林義陵記云初項¶籍殺義帝于郴武陵人
曰天下憐楚而興今吾¶王何罪乃見殺郡民縞素哭于
招屈亭髙祖聞¶而義之故亦曰義陵今郡城東南亭舎
其所也¶晉宋齊梁間皆以分王子弟事存于其書永貞¶
元年余始以尚書外郎出補連山守道貶為¶是郡司馬
至則以方志所載而質諸其人民顧¶山川風物皆騷人
<pb:KR4c0051_WYG_022-5a>
所賦乃具所聞見而成是詩<md:KR4c0051_SBCK_003-5b>¶因自述其出處之所以然
故用書懷為目云¶
西漢開支郡南朝號戚藩四封當列宿百雉俯¶清沅髙
岸朝霞合驚湍激箭奔積隂春暗度將¶霽霧先昏俗尚
東皇祀謡傳義帝寃桃花迷隠¶迹棟葉慰忠魂戸筭資
漁獵鄉豪恃子孫照山¶畬火動蹋月俚歌喧擁檝舟為
市連甍竹覆軒¶披沙金粟見拾羽翠翹飜茗折滄溪秀
蘋生枉¶渚暄(滄溪茶為邑人所/重枉渚近在郭東)禽驚格磔起魚戲噞喁
<pb:KR4c0051_WYG_022-5b>
繁¶(按本草經曰鷓鴣聲/如鈎輈格磔者是也)沈約臺榭故李衡墟落存(隠侯/臺木)
(奴洲/¶並在)湘靈悲鼔瑟泉客泣酬㤙露變蒹葭浦星懸<md:KR4c0051_SBCK_003-6a>¶橘柚
村虎咆空野震鼉作滿川渾隣里皆遷客¶兒童習左言
炎天無洌井霜月見芳蓀清白家¶傳遺詩書志所敦列
科叨甲乙從宦出丘樊結¶友心多契馳聲氣尚吞士安
曽重賦元禮許登¶門草檄嫖姚幕廵兵戊巳屯築臺先
自隗送客¶獨留髠遂結王畿綬來觀衢室尊鳶飛入鷹
隼¶魚目&KR1275;璵璠曉燭羅馳道朝陽闢帝閽王正㑹¶夷夏
<pb:KR4c0051_WYG_022-6a>
月朔盛旗幡獨立當瑤闕傳訶步紫垣按¶章清犴獄視
祭潔蘋蘩御厯昌期逺傳家寳祚¶蕃繇文光夏啟神教
畏軒轅内禪因天性膺圖<md:KR4c0051_SBCK_003-6b>¶授化元繼明懸日月出震統
乾坤大孝三朝備¶洪㤙九族惇百川宗渤澥五岳輔崑
崙何幸逢¶休運㣲班識至尊校緍資筦𣙜復土奉山園
(時以本官¶判度支鹽/鐵等兼崇陵使判官)一失貴人意徒聞大學論直廬辭¶
錦帳逺守愧朱轓巢幕方猶燕搶榆尚笑鯤邅¶囘過荆
郢流落感涼温旅望花無色愁心醉不¶惛春江千里草
<pb:KR4c0051_WYG_022-6b>
莫雨一聲猿問卜安㝠數㸔方¶理病源帶賖衣改製塵
澀劒成痕三秀悲中散¶二毛傷虎賁來憂禦魑魅歸願
牧雞豚就日秦¶京逺臨風楚奏煩南登無㶚岸旦夕上
髙原<md:KR4c0051_SBCK_003-7a>¶　　　　經伏波神祠¶
蒙蒙篁竹下有路上壺頭漢壘麏鼯鬬蠻溪霧¶雨愁懷
人敬遺像閲世指東流自負霸王畧安¶知㤙澤侯鄉園
辭石柱筋力盡炎洲一以功名¶累飜思馬少逰
<pb:KR4c0051_WYG_022-7a>
　　　　聞董評事疾因以書贈(董生奉/内典)¶
繁露傳家學青蓮譯梵書火風乖四大文字廢¶三餘敧
枕晝眠晚折巾秋鬢疎武皇思視草誰¶許茂陵居¶
　　　　贈澧州髙大夫司馬霞寓<md:KR4c0051_SBCK_003-7b>¶前年收錦城馬蹋血泥行千里追戎首三軍許¶勇名殘
兵疑鶴唳空壘辨烏聲一誤雲中級南¶游湘水清¶
　　　　宿誠禪師山房題贈二首¶
宴坐白雲端清江直下㸔來人望金刹講席繞¶香壇虎
<pb:KR4c0051_WYG_022-7b>
嘯夜林動鼉鳴秋澗寒衆音徒起滅心¶在浄中觀¶
不出孤峯上人間四十秋視身如傳舎閲世甚¶東流法
為因縁立心從次第修中宵問真偈有¶住是吾憂<md:KR4c0051_SBCK_003-8a>¶　　　　晚泊牛渚¶
蘆葦晚風起秋江鱗甲生殘霞忽改色遊鴈有¶餘聲戍
鼔音響絶漁家鐙火明無人能詠史獨¶自月中行¶
　　　　罷郡歸洛陽閑居¶
十年江外守旦夕有歸心及此西還日空成東¶武吟花
<pb:KR4c0051_WYG_022-8a>
間數琖酒月下一張琴聞説功名事依¶前惜寸隂¶
　　　　城東閑遊¶
借問池臺主多居要路津千金買絶境永日屬<md:KR4c0051_SBCK_003-8b>¶閑人竹
逕縈紆入花林委曲廵斜陽衆客散空¶鎻一園春¶
　　　　罷郡歸洛陽寄友人¶
逺謫年猶少初歸鬢巳衰門閑故吏去室静老¶僧期不
見蜘蛛集頻為僂句欺穎微囊未出寒¶甚谷難吹濩落
唯心在平生有已知商歌夜深¶後聴者竟為誰
<pb:KR4c0051_WYG_022-8b>
　　　　陜川河亭陪韋五大夫雪後眺望因以留¶别
　　　　　與韋有布衣之舊一别二紀¶經遷貶而歸
雪霽大陽津城池表裏春河流添馬頰原色動<md:KR4c0051_SBCK_003-9a>¶龍鱗萬
里獨歸客一桮逢故人因髙向西望闗¶路正飛塵¶
　　　　途中蚤發¶
中庭望啓明促促亊晨征寒樹鳥初動霜橋人¶未行水
流白煙起日上彩霞生隠士應髙枕無¶人問姓名¶
　　　　初至長安(時自外郡/再授郎官)
<pb:KR4c0051_WYG_022-9a>
左遷凡二紀重見帝城春老大歸朝客平安出¶嶺人毎
行經舊處却想似前身不改南山色其¶餘事事新<md:KR4c0051_SBCK_003-9b>¶　　　　大和戊申嵗大有年詔賜百寮出城觀秋¶稼
　　　　　謹書盛事以俟采詩者¶
長安銅雀鳴秋稼與雲平玉燭調寒暑金風報¶順成川
原呈上瑞㤙澤賜閑行欲及重城掩猶¶聞歌吹聲¶
　　　　蚤秋集賢院即事(時為/學士)¶
金數巳三伏火星正西流樹含秋露曉閣倚碧¶天秋灰
<pb:KR4c0051_WYG_022-9b>
琯應新律銅壺添夜籌商飊從朔塞爽¶氣入神州蕙草
香書殿槐花㸃御溝山明真色¶見水浄濁煙收蚤嵗忝
華省再來成白頭幸依<md:KR4c0051_SBCK_003-10a>¶羣玉府有路向瀛洲¶
　　　　金陵懷古¶
潮滿冶城渚日斜征虜亭蔡洲新草綠幕府舊¶煙青興
廢由人事山川空地形後庭花一曲幽¶怨不堪聴¶
　　　　晝居池上亭獨吟¶
日午樹隂正獨吟池上亭静㸔蜂教誨閑想鶴¶儀形法
<pb:KR4c0051_WYG_022-10a>
酒調神氣清琴入性靈浩然機已息几¶杖復何銘¶
　　　　分司東都䝉襄陽李司徒相公書問因以<md:KR4c0051_SBCK_003-10b>¶奉
　¶　　　　寄
蚤忝金馬客晚為商洛翁知名四海内多病一¶生中舉
世徃還盡何人心事同㡬時登峴首恃¶舊揖三公¶
　　　　奉和吏部楊尚書太常李卿二相公䇿免¶後
　　　　　即事述懷贈答十韻¶
文雅闗西族衣冠趙北都有聲真漢相無纇勝¶隋珠當
<pb:KR4c0051_WYG_022-10b>
軸龍為友臨池鳯不孤九天開内殿百¶辟看晨趨誡滿
澄敧器成功别大鑪餘芳在公¶論積慶是神扶步武離
台席徊翔集帝梧銓材<md:KR4c0051_SBCK_003-11a>¶秉秦鏡典樂去齊竽蕭灑風塵
外逢迎詩酒徒¶唯應待華皓更食萬錢厨¶
　　　　門下相公榮加冊命天下同歡忝沐眷私¶輒
　　　　　敢申賀¶
冊命出宸𠂻官儀自古崇特膺平土拜光贊格¶天功再
佩扶陽印常乗鮑氏驄七賢遺老在猶¶得詠清風
<pb:KR4c0051_WYG_022-11a>
　　　　病中一二禪客見問因以謝之¶
勞動諸賢者同來問病夫添鑪𢷬雞舌灑水浄¶龍鬚身
是芭蕉喻行須卭竹扶醫王有妙藥能<md:KR4c0051_SBCK_003-11b>¶乞一丸無¶
　
　
　
　
　
<pb:KR4c0051_WYG_022-11b>
　
　
　
　
　
　
　
　劉賔客文集巻二十二

<pb:KR4c0051_WYG_023-1a>
欽定四庫全書
　劉賔客文集巻二十三　　唐　劉禹錫　撰
　　古調十六首
　　　　登司馬錯故城(秦昭王命錯征五溪/蠻城在武陵沅江南)
將軍將秦師西南奠遐服故壘清江上蒼煙晦喬木登
臨值蕭辰周覽壯前躅塹平陳葉滿墉髙秋蔓綠廢井
抽寒菜毁臺生櫓榖耕人得古器宿雨多遺鏃楚塞鬱
重疊蠻溪紛詰曲留此數仞基幾人傷逺目
<pb:KR4c0051_WYG_023-1b>
　　　　卧病聞常山旋師䇿勲宥過王澤大洽因寄
　　　　　李六侍御
寂寂重寂寂病夫卧秋齋夜蟲思幽壁槁葉鳴空階南
國異氣候火旻尚昏霾瘴&KR0196;跕飛羽沴氣傷百骸昨聞
凱歌旋飲至酒如淮無戰陋丹水垂仁經藁街清廟既
策勲圜丘俟燔柴車書一以混幽逺靡不懷逐客顦顇
久故鄉雲雨乖禽魚各有化予欲聞齊諧
　　　　謁枉山㑹禪師
<pb:KR4c0051_WYG_023-2a>
我本山東人平生多感概弱冠遊咸京上書金馬外結
交當世賢馳聲溢四塞勉修貴及蚤狃捷不知退錙銖
揚芬馨尋尺招瑕纇淹留郢南鄙摧穨羽翰碎安能咎
往事且欲去沈痗吾師得真如自在人寰内哀我墮名
網有如翾飛輩曈曈掲智炬照使出昏昧静見𤣥闗啓
歆然初心㑹夙尚一何微今得信可大覺路明證入便
門通懴悔悟理言自㤀處屯道猶泰色身豈吾寳慧性
非形礙思此靈山期未來何年載
<pb:KR4c0051_WYG_023-2b>
　　　　善巻壇下作(在柱/山上)
先生見堯心相與去九有斯民既已治我得安林藪道
為自然貴名是無窮夀瑤壇在此山識者常囘首
　　　　武陵觀火詩
楚鄉祝融分災火常為虞是時直突&KR0196;發自晨炊徒盲
風扇其威白晝曛陽烏操綆不暇汲循墻寜避踰怒如
列缺光迅與棼輪俱聨延掩四達赫奕成洪鑪洶疑雲
濤翻颯若鬼神趨當前迎焮赩是物同膏腴金烏入梵
<pb:KR4c0051_WYG_023-3a>
天赤龍遊𤣥都騰烟透忩戸飛熖生欒櫨火山摧半空
星雨灑中衢瑤壇被髹漆寳樹攅珊瑚花縣與琴焦旗
亭無酒濡市人委百貨邑令遺雙鳬餘勢下隈隩長熛
烘舳艫吹熒照水府炙浪愁天吴災罷雲日晚心驚視
聴殊髙灰辨廪庾黒土連闉闍衆燼合星羅遊氛鑠人
膚厚地藏宿熱遙林呈驟枯火徳資生人庸可一日無
御之失其道敲石彌天隅晉庫走龍劒吴宫傷燕雛五
行有沴氣先哲垂訏謨宋鄭同日起時當賢大夫無苛
<pb:KR4c0051_WYG_023-3b>
自可樂弭患非所圗賢守恤人瘼臨&KR0196;駐驪駒弔傷色
慘怛言失詞劬愉下令蠲里布指期輕市租閈垣適未
立苫蓋自相娱山木行翦伐江泥宜墐塗魯臣不必葺
何用徵越巫
　　　　崔元受少府自貶所還遺山薑花以詩答之
故人博羅尉遺我山薑花彩從碧海上來自謫僊家雲
濤潤孤根隂火照晨葩淨揺扶桑日豔對瀛洲霞世人
愛芳辛搴擷忘幽遐傳名入帝里飛馹辭天涯王濟本
<pb:KR4c0051_WYG_023-4a>
尚味石崇方鬬奢雕盤多不識綺席乃増華驛馬損筋
骨貴人滋齒牙顧予藜藿士持此空嘆嗟
　　　　途中蚤發
馬蹋塵上霜月明岡頭路行人朝氣鋭宿鳥相辭去流
水隔逺村縵山多紅樹悠悠闗塞内來往無閒步
　　　　和董庶中古散調詞贈尹果毅
昔聴東武吟壯年心已悲如何今濩落聞君辛苦辭言
有窮巷士弱齡頗尚奇讀得𤣥女符生當事邊時借名
<pb:KR4c0051_WYG_023-4b>
遊俠窟結客幽并兒往來長楸間能帶雙鞬馳崩騰天
寳末塵暗燕南垂爟火入咸陽詔徵神武師是時占軍
募插羽揚金羈萬夫列轅門觀射中㦸支誓當雪國讐
親愛從此辭中宵倚長劒起視蚩尤旗介馬晨蕭蕭陣
雲竟天涯隂風獵白草旗槊光參差勇氣貫中腸視身
忽如遺曽擒白馬將虜騎不敢追貴臣上戰功名姓隨
意移終嵗肌骨苦他人印纍纍謁者既清宫諸侯各罷
戲上將賜北第門㦸不可窺眥血下沾襟天髙問無期
<pb:KR4c0051_WYG_023-5a>
却尋故鄉路孤影空相隨行逢里中舊檏遫昔所嗤一
言合侯王腰佩黄金龜問我何自苦可憐真數奇遲囘
顧徒御得色懸雙眉飜然悮世途撫已昧所宜田園已
蕪没流浪江海湄鷙禽毛翮摧不見翔雲姿衰容蔽逸
氣孑孑無人知寂寞草𤣥徒長吟下書帷為君發哀韻
若扣瑶林枝有客識其真潺湲涕交頥勸爾一桮酒陶
然足自怡
　　　　望衡山
<pb:KR4c0051_WYG_023-5b>
東南倚蓋卑維嶽資柱石前當祝融居上拂朱鳥翮青
冥結精氣磅礴宣地脈還聞膚寸隂能致彌天澤
　　　　逰桃源一百韻
沅江清悠悠連山鬱岑寂囘流抱絶巘皎鏡含虚碧昏
旦遞明媚烟嵐紛委積香蔓垂緑潭暴龍照孤磧(山下/潭名)
(緑蘿磧/名暴龍)淵明著前志子驥思逺蹠(子驥事見陶/先生本記)寂寂無
何鄉宻爾天地隔金行太元嵗漁者偶探頥尋花得幽
蹤窺洞穿闇隙依㣲聞雞犬豁達值阡陌居人互將迎
<pb:KR4c0051_WYG_023-6a>
笑語如平昔廣樂雖交奏海禽心不懌揮手一來歸故
溪無處覔緜緜五百載市朝幾遷革有路在壺中無人
知地脈皇家感至道聖祚自天錫金闕傳本枝玉函留
寳厯禁山開祕宇復戸潔靈宅(詔𨽻二十户免/徭以奉&KR0904;埽)藥檢香
氛氲醮壇烟羃羃我來塵外躅瑩若朝酲析崖轉對翠
屏水窮留畫鷁三<md:KR4c0051_SBCK_003-1a>¶休俯喬木千級攀峭壁旭日聞撞鐘
綵雲迎躡屐遂登最髙頂縱目還楚澤平湖見草青逺
岸連霞赤幽尋如夢想緜思屬空閴寅緣且忘疲耽玩
<pb:KR4c0051_WYG_023-6b>
近成癖清猿伺曉發瑤草陵寒坼祥禽舞葱蘢珠樹搖
玓瓅羽人顧我笑勸我税歸軛霓衣何飄颻童顔潔白
晢重巖是藩屏馴鹿受羈靮樓居邇清霄蘿蔦成翠帟
仙翁遺竹杖王母留桃核姹女飛丹沙青童護金液寳
氣浮鼎耳神光生劒脊虚無天樂來僁窣鬼兵役丹丘
肅朝禮玉扎工紬繹枕中淮南方牀下阜鄉舄明鐙坐
遙夜幽籟聴淅瀝因話近世僊聳然心神惕乃言瞿氏
子骨狀非凡格往事黄先生群兒多侮劇謷然不屑意
<pb:KR4c0051_WYG_023-7a>
元氣貯肝鬲往往遊不歸洞中觀博奕言髙未易信猶
復加訶責一旦前致辭自云仙期迫言師有道骨前事
嘗被謫如今三山上名字在真籍悠然謝主人後嵗當
來覿言畢依庭樹如&KR0196;去無迹觀者皆失次驚追紛絡
繹日莫山逕窮松風自蕭槭適逢修虵見瞑目光激射
如嚴三清居不使恣搜索唯餘步綱勢八趾在沙礫至
今東北隅表以壇上石列仙徒有名世人非目撃如何
庭廡際白日振飛翮洞天豈幽逺得道如咫尺一氣無
<pb:KR4c0051_WYG_023-7b>
死生三光自遷易因思人間世前路何湫窄瞥然此生
中善祝期滿百大方播羣類秀氣肖翕闢性静本同和
物牽成阻阨是非鬬方寸葷血昏精魄遂令多夭傷猶
喜見斑白喧喧車馬馳苒苒桑榆夕共安緹繡榮不悟
泥途適紛吾本孤賤世業在逢掖九流宗指歸百氏旁
攟摭公卿偶慰薦鄉曲謬推擇居安白社貧志傲𤣥纁
辟功名希自取簮組俟揚厯書府蚤懷鈆射宫曽發的
起草香生帳坐曹烏集柏賜宴聆簫韶侍祠閲琮璧嘗
<pb:KR4c0051_WYG_023-8a>
聞履忠信可以行蠻貊自迷希古心妄恃干時畫巧言
忽成錦苦志徒食蘗平地生峯巒深心有矛㦸曽波一
震盪弱植果淪溺北渚弔靈均長岑思亭伯禍來昧幾
兆事去空歎惜塵累與時深流年隨漏滴才能疑木鴈
報施迷夷跖楚奏繫鍾儀商歌勞寗戚禀生非懸解對
境方感激自從嬰網羅毎事問龜䇿王正降雷雨環玦
賜遷斥儻復夷平人誓將依羽客買山構精舎領徒開
講席冀無身外憂自有閑¶中益道牙期日就塵慮乃冰
<pb:KR4c0051_WYG_023-8b>
釋且欲遺姓名安能慕竹帛長生尚學致一溉豈虛擲
芝术資糇糧煙霞拂巾幘黄石履看墮洪崖肩可拍聊
復嗟蜉蝣何頻哀虺蜴青囊既深味瓊葩亦屢摘縱無
西山姿猶免長戚戚
　　　　客有為余話登天壇遇雨之狀因以賦之
清晨登天壇半路逢隂晦疾行穿雨過却立視雲背白
日照其上風雷走于内滉瀁雪海翻槎牙玉山碎蛟龍
露鬐鬛神鬼含變態萬狀互相生百音以繁㑹俯觀羣
<pb:KR4c0051_WYG_023-9a>
動静始覺天宇大山頂自晶明人間巳霶霈豁然重昏
斂渙若春冰潰反照入松門瀑流飛縞帶遥光泛物色
餘韻吟天籟洞府撞仙鐘村墟起夕靄却見山下侣已
如迷世代問我何處來我來雲雨外
　　　　有僧言羅浮事因為詩¶以冩之
君言羅浮上容易見九垠漸髙元氣壯洶湧來翼身夜
宿最髙峯瞻望浩無隣海黒天宇曠星辰來逼人是時
當朏魄隂物恣騰振日光吐鯨背劒影開龍鱗倐若萬
<pb:KR4c0051_WYG_023-9b>
馬馳旌旗聳奫淪又如廣樂奏金石含悲辛疑其有巨
靈怪物盡來賔隂陽迭用事乃俾夜作晨咿喔天雞鳴
扶桑色昕昕赤波千萬里踴出黄金輪下視生物息霏
如隙中塵醯鷄仰&KR0034;口亦謂雲漢津世人信耳目方寸
度大鈞安知視聴外怪愕不可陳悠悠想大方此乃桮
水濵知小天地大安能識其真
　　　　秋江蚤發
輕隂迎曉日霞霽秋江明草樹含逺思襟懷有餘清凝
<pb:KR4c0051_WYG_023-10a>
睇萬象起朗吟孤憤平渚鴻未矯翼而我已遐征因思
市朝人方聴晨鷄鳴昏昏戀衾枕安見元氣英納爽耳
目變玩奇筋骨輕滄洲有奇趣浩蕩吾將行
　　　　裴祭酒尚書見示春歸城南青松塢别墅寄
　　　　　王左丞髙侍郎之什命同作
蚤宦閲人事晚懐生道機時從學省出獨望郊園歸野
彴度春水山花映巖扉石頭解金章林下步緑薇青松
鬱成塢修竹盈尺圍吟風起天籟蔽日無炎威危逕盤
<pb:KR4c0051_WYG_023-10b>
羊腸連甍聳翬飛幽谷響樵斧澄潭環釣磯因髙見帝
城冠蓋揚光輝白雲難持寄清韻投所希二公如長離
比翼翔太㣲含情謝林壑酬贈駢珠璣顧予久郎潜愁
寂對芳菲一¶聞丘中趣再撫黄金徽
　　　　和河南裴尹侍<md:KR4c0051_SBCK_003-1b>¶郎宿齋太平寺<md:KR4c0051_SBCK_003-2a>¶詣九龍祠祈¶
　　　　　雨<md:KR4c0051_SBCK_003-5a>¶二十韻
有事九龍¶廟㓗齋梵王祠玉簫何時絶碧樹空涼颸吏
散埃&KR0381;息月髙庭宇宜重城肅穆閉澗水潺湲時人稀
<pb:KR4c0051_WYG_023-11a>
夜復閑慮静境亦隨&KR1210;懷斷鼇足凝想乗鸞姿朱明盛
農節膏澤方愆期瞻言五靈瑞能救百穀萎咿喔晨雞
鳴闌干斗柄垂修容謁神像注意陳正詞驚飊起泓泉
若召雷雨師黒烟聳鱗甲灑液如棼絲豐隆震天衢列
缺揮火旗炎空忽凄𦂳髙霤懸綆縻生物已霶霈濕雲
稍離披丹霞啓南陸白水含東菑熈熈飛走適藹藹草
樹滋浮光動宫觀逺思盈川坻吴公敏於政謝守工為
詩商山有病客言賀舒厖眉
<pb:KR4c0051_WYG_023-11b>
　　¶　　冬夜宴河中李<md:KR4c0051_SBCK_003-5b>¶相公中堂命¶筝歌送酒
朗朗鵾雞弦華堂夜多思簾外雪已¶深坐中人半醉翠
蛾發¶¶¶¶¶¶清響曲盡<md:KR4c0051_SBCK_003-6b>¶有餘意酌我¶¶¶莫憂狂老¶來<md:KR4c0051_SBCK_003-7a>¶無逸氣
　
　
　¶
　
　劉<md:KR4c0051_SBCK_003-7b>¶賔客文集巻二十三

<pb:KR4c0051_WYG_024-1a>
欽定四庫全¶¶書
　劉賔客文集巻二¶十¶¶¶四　　唐　劉禹錫　撰
　　<md:KR4c0051_SBCK_003-13a>¶七言五<md:KR4c0051_SBCK_003-13b>¶十六首
　<md:KR4c0051_SBCK_004-1a>¶　　　西塞山懷古
王濬<md:KR4c0051_SBCK_004-2b>¶樓舩下益州金陵王氣黯然收千尋鐵鎖¶沈江底
一片降幡出石頭人世幾囘傷往事山¶形依舊枕寒流
今逢四海為家日故壘蕭蕭蘆¶荻秋¶
　　　　陽山廟觀賽神(梁松南征至此遂/為其神在朗州)
<pb:KR4c0051_WYG_024-1b>
漢家都尉舊征蠻血食如今配此山曲蓋幽深¶蒼檜下
洞蕭愁絶翠屏間荆巫脈脈傳神語野¶老娑娑啟醉顔
日落風生廟門外幾人連蹋竹¶歌還¶
　　　　漢夀城春望(古荆州刺史治亭其下/有子胥廟兼楚王故墳)<md:KR4c0051_SBCK_004-3a>¶漢夀城邊野草春荒祠古墓對荆榛田中牧竪¶燒芻狗
陌上行人看石麟華表半空經霹靂碑¶文纔見滿埃塵
不知何日東瀛變此地還成要¶路津¶
　　　　後梁宣明二帝碑堂下作
<pb:KR4c0051_WYG_024-2a>
玉馬朝周從此辭園陵寂寞對豐碑千行宰樹¶荆州道
莫雨蕭蕭聞子規¶
　　　　荆州道懷古¶
南國山川舊帝畿宋臺梁館尚依俙馬嘶古樹¶行人歇
麥秀空城澤雉飛風吹落葉填宫井火<md:KR4c0051_SBCK_004-3b>¶入荒陵化寳衣
徒使詞臣庾開府咸陽終日苦¶思歸¶
　　　　朗州竇員外見示與澧州元郎中郡齋贈¶答
　　　　　長句二篇因而繼和
<pb:KR4c0051_WYG_024-2b>
鴛鷺差池出建章綵旗朱戸鬱相望新㤙共理¶犬牙地
昨日同含雞舌香白芷江邊分驛路山¶桃蹊外接甘棠
應憐一罷金閨籍枉渚逢春十¶度傷¶
　　　　蚤春對雪奉寄澧州元郎中¶
新賜魚書墨未乾賢人暫屈逺人安朝驅旌斾<md:KR4c0051_SBCK_004-4a>¶行時令
夜見星辰憶舊官梅蘂覆階鈴閤煗雪¶峯當戸㦸枝寒
寧知楚客思公子北望長吟澧¶有蘭¶
　　　　竇朗州見示與澧州元郎中蚤秋贈答命¶同
<pb:KR4c0051_WYG_024-3a>
　　　　　作¶
鄰境諸侯同舎郎芷江蘭浦恨無梁秋風門外¶旌旗動
曉露庭中橘柚香玉簟㣲涼宜白晝金¶笳入莫應清商
騷人昨夜聞題鴂不歎流年惜¶衆芳¶
　　　　衢州徐員外使君遺以縞紵兼竹書箱因<md:KR4c0051_SBCK_004-4b>¶成
　　　　　一篇用答佳貺(按此郡本自婺州/析置徐自台州遷)¶
爛柯山下舊仙郎列宿來添婺女光逺放歌聲¶分白紵
知傳家學與青箱水朝滄海何時去蘭¶在幽林亦自芳
<pb:KR4c0051_WYG_024-3b>
聞道天台有遺愛人將琪樹比¶甘棠¶
　　　　唐秀才贈端州紫石硯以詩答之¶
端州石硯人間重贈我應知正草𤣥闕里廟中¶空舊物
開方竈下豈天然玉蠩吐水霞光静綵¶翰搖風絳錦鮮
此日慵工記名姓因君數到墨¶池前<md:KR4c0051_SBCK_004-5a>¶　　　　覽董評事思歸之什因以詩贈¶
幾年油幕佐征東却泛滄浪狎釣童敧枕醉眠¶成戲蝶
抱琴閑望送歸鴻文儒自襲膠西相倚¶伏能齊塞上翁
<pb:KR4c0051_WYG_024-4a>
更説扁舟動鄉思青菰已熟奈¶秋風¶
　　　　松滋渡望硤中¶
渡頭輕雨灑寒梅雲際溶溶雪水來夢渚草長¶迷楚望
夷陵土黒有秦灰巴人淚應猿聲落蜀¶客舩從鳥道囘
十二碧峯何處所永安宫外是¶荒臺<md:KR4c0051_SBCK_004-5b>¶　　　　揚州春夜李端公益張侍御登段侍御平¶仲
　　　　　宻縣李少府畼秘書張正字復元同㑹¶於
　　　　　水館對酒聨句追刻燭擊銅鉢故事遲輒
<pb:KR4c0051_WYG_024-4b>
　　　　　舉觥以飲之逮夜艾羣公沾醉紛然就枕¶
　　　　　余偶獨醒因題詩於段君枕上以志其事¶
寂寂獨看金燼落紛紛只見玉山頽自羞不是¶髙陽侣
一夜星星騎馬囘¶
　　　　逢王十二學士入翰林因以詩贈(時貞元二/十年王以)¶
　　　　　(藍田尉/充學士)¶
廏馬翩翩禁外逢星槎上漢杳難從定知欲報<md:KR4c0051_SBCK_004-6a>¶淮南詔
促召王褒入九重
<pb:KR4c0051_WYG_024-5a>
　　　　闕下口號呈栁儀曹¶
綵仗神旗獵曉風雞人一唱鼔逢逢銅壺漏水¶何時歇
如此相催即老翁¶
　　　　監祠夕月壇書事(其禮/用晝)¶
西皥司分晝夜平羲和亭午太隂生鏗鏘揖讓¶秋光裏
觀者如雲出鳯城¶
　　　　戲贈崔干牛¶
學道深山虚老人留名萬代不闗身勸君多買¶長安酒
<pb:KR4c0051_WYG_024-5b>
南陌東城占取春<md:KR4c0051_SBCK_004-6b>¶　　　　元和甲午嵗詔書盡徵江湘逐客余自武¶陵
　　　　　赴京宿於都亭有懷續來諸君子¶
雲雨江湘起卧龍武陵樵客躡仙蹤十年楚水¶楓林下
今夜初聞長樂鐘¶
　　　　江陵嚴司空見示與成都武相公唱和因¶命
　　　　　同作¶
南荆西蜀大行臺幕府旌門相對開名重三司¶平水土
<pb:KR4c0051_WYG_024-6a>
威雄八陣役風雷彩雲朝望青城起錦¶浪秋經白帝來
不是郢中清唱發誰當丞相掞¶天才<md:KR4c0051_SBCK_004-7a>¶　　　　徵還京師見舊番官馮叔達¶
前者怱怱&KR0008;被行十年顦顇到京城南宫舊吏¶來相問
何處淹留白髮生¶
　　　　故洛城古牆¶
粉落椒飛知幾春風吹雨灑旋成塵莫言一片¶危基在
猶過無窮來徃人
<pb:KR4c0051_WYG_024-6b>
　　　　元和十一年自朗州承召至京戯贈㸔花諸¶
　　　　　君子¶
紫陌紅塵拂面來無人不道㸔花囘𤣥都觀裏¶桃千樹
盡是劉郎去後栽<md:KR4c0051_SBCK_004-7b>¶　　　　再逰𤣥都觀絶句(并引/)¶
余貞元二十一年為屯田員外郎時此觀未¶有花是嵗
出牧連州尋貶朗州司馬居十年¶召至京師人人皆言
有道士手植仙桃滿觀如¶紅霞遂有前篇以志一時之
<pb:KR4c0051_WYG_024-7a>
事旋又出牧¶今十有四年復為主客郎中重遊𤣥都蕩
然無¶復一樹唯兔葵燕麥動揺於春風耳因再題二¶十
八字以俟後遊時大和二年三月¶
百畝中庭半是苔桃花浄盡菜花開種桃道士¶歸何處
前度劉郎今又來<md:KR4c0051_SBCK_004-8a>¶　　　　望夫石(正對和/州郡樓)¶
終日望夫夫不歸化為孤石苦相思望來已是¶幾千載
只似當時初望時
<pb:KR4c0051_WYG_024-7b>
　　　　金陵五題(并序/)¶
余少為江南客而未遊秣陵嘗有遺恨後為厯¶陽守跂
而望之適有客以金陵五題相示逌爾¶生思歘然有得
他日友人白樂天掉頭苦吟歎¶賞良久且曰石頭詩云
潮打空城寂寞囘吾知¶後之詩人不復措詞矣餘四詠
雖不及此亦不¶孤樂天之言爾<md:KR4c0051_SBCK_004-8b>¶　　　　石頭城¶
山圍故國周遭在潮打空城寂寞囘淮水東邊¶舊時月
<pb:KR4c0051_WYG_024-8a>
夜深還過女牆來¶
　　　　烏衣巷¶
朱雀橋邊野草花烏衣巷口夕陽斜舊來王謝¶堂前燕
飛入尋常百姓家¶
　　　　臺城¶
臺城六代競豪華結綺臨春事最奢萬戸千門¶成野草
只縁一曲後庭花¶
　　　　生公講堂<md:KR4c0051_SBCK_004-9a>¶
<pb:KR4c0051_WYG_024-8b>
生公説法鬼神聴身後空堂夜不扄髙坐寂寥¶塵漠漠
一方明月可中庭¶
　　　　江令宅¶
南朝詞臣北朝客歸來唯見秦淮碧池臺竹樹¶三畝餘
至今人道江家宅¶
　　　　謝寺雙檜(揚州法雲寺謝鎮/西宅古檜存焉)¶
雙檜蒼然古貌奇含烟吐霧鬱參差晚依禪客¶當金殿
初對將軍映畫旗龍象界中成寳蓋鴛¶鴦瓦上出髙枝
<pb:KR4c0051_WYG_024-9a>
長明鐙是前朝焰曽照青青年¶少時<md:KR4c0051_SBCK_004-9b>¶　　　　韓信廟¶
將畧兵機命世雄蒼黄鍾室歎良弓遂令後代¶登壇者
毎一尋思怕立功¶
　　　　秋夜安國觀聞笙¶
織女分明銀漢秋桂枝梧葉共颼飀月露滿庭¶人寂寂
霓裳一曲在髙樓¶
　　　　洛中寺北樓見賀監草書題詩
<pb:KR4c0051_WYG_024-9b>
髙樓賀監昔曽登壁上筆蹤龍虎騰中國書流¶讓皇象
北朝文士重徐陵偶因獨見空驚目恨¶不同時便伏膺
唯恐塵埃轉磨滅再三珍重囑<md:KR4c0051_SBCK_004-10a>¶山僧¶
　　　　聞韓賔擢第歸覲以詩美之兼賀韓十五¶曹
　　　　　長時韓牧永州¶
零陵香草滿郊坰丹穴雛飛入翠屏孝若歸來¶呈畫讚
孟陽别後有山銘蘭陔舊地多纔結桂¶樹新枝色更青
為報儒林丈人道如今從此鬢¶星星
<pb:KR4c0051_WYG_024-10a>
　　　　寄楊八夀州¶
風獵紅旗入夀春滿城歌舞向朱輪八公山下¶清淮水
千騎塵中白面人桂嶺雨餘多鶴迹茗<md:KR4c0051_SBCK_004-10b>¶園晴望似龍鱗
聖朝方用敢言者次第應須舊¶諫臣¶
　　　　李賈二大諫拜命後寄楊八夀州¶
諫省新登二直臣萬方驚喜捧絲綸則知天子¶明如日
肯放淮陽髙卧人¶
　　　　宣上人逺寄賀禮部王侍郎放牓後詩因¶而
<pb:KR4c0051_WYG_024-10b>
　　　　　繼和¶
禮闈新牓動長安九陌人人走馬㸔一日聲名¶徧天下
滿城桃李屬春官自吟白雪銓詞賦指¶示青雲借羽翰
借問至公誰印可支郎天眼定<md:KR4c0051_SBCK_004-11a>¶中觀¶
　　　　贈東岳張鍊師¶
東岳真人張鍊師髙情雅澹世間希堪為烈女¶書青簡
久事元君住翠㣲金縷機中抛錦字玉¶清壇上著霓衣
雲衢不要吹簫伴只擬乗鸞獨¶自飛
<pb:KR4c0051_WYG_024-11a>
　　　　祕書崔少監見示墜馬長句因而和之¶
麟臺少監舊仙郎洛水橋邊墮馬傷塵汙腰間¶青盭綬
風飄掌上紫遊韁上車著作應來問折¶臂三公定送方
猶賴徳全如醉者不妨吟詠入<md:KR4c0051_SBCK_004-11b>¶篇章¶
　　　　寄楊虢州與之舊姻¶
避地江湖知幾春今來本郡擁朱輪阮郎無復¶里中舊
楊㒒却為闗外人各繫一官難命駕毎¶懷前好易沾巾
玉城山裏多靈藥擺落功名且¶養神
<pb:KR4c0051_WYG_024-11b>
　　　　秋日題竇員外崇徳里新居(竇時判/度支案)¶
長愛街西風景閑到君居處暫開顔清光門外¶一渠水
秋色牆頭數㸃山踈種碧松通月朗多¶栽紅藥待春還
莫言堆案無餘地認得詩人在<md:KR4c0051_SBCK_004-12a>¶此間¶
　　　　䝉㤙轉儀曹郎依前充集賢學士舉韓湖¶州
　　　　　自代因寄七言¶
翔鸞闕下謝㤙初通籍由來在石渠暫入南宫¶判祥瑞
還歸内殿閲圗書故人猶在三江外同¶病凡經二紀餘
<pb:KR4c0051_WYG_024-12a>
今日薦君嗟久滯不唯文體似¶相如¶
　　　　途次華州陪錢大夫登城北樓春望因覩¶李
　　　　　崔令狐三相國唱和之什翰林舊侣繼¶踵華
　　　　　城山水清髙鸞鳯翔集皆忝夙眷遂<md:KR4c0051_SBCK_004-12b>¶題是詩¶
城樓四望出風塵見盡闗西渭北春百二山河¶雄上國
一雙旌斾委名臣壁中今日題詩處天¶上同時草詔人
莫怪老郎呈濫吹官途雖别舊¶情親¶
　　　　三鄉驛樓伏覩𤣥宗望女几山詩小臣斐¶然
<pb:KR4c0051_WYG_024-12b>
　　　　　有感¶
開元天子萬事足唯惜當時光景促三鄉陌上¶望仙山
歸作霓裳羽衣曲僊心從此在瑤池三¶清八景相追隨
天上忽乗白雲去世間空有秋<md:KR4c0051_SBCK_004-13a>¶風詞¶
　　　　洛中初冬拜表有懷上京故人¶
鳯樓南面控三條拜表郎官蚤渡橋清洛曉光¶鋪碧簟
上陽霜葉翦紅綃省門簮組初成列雲¶路鴛鸞想退朝
寄謝殷懃九天侣槍榆水擊各¶逍遥
<pb:KR4c0051_WYG_024-13a>
　　　　尉遲郎中見示自南遷牽復却至洛城東¶舊
　　　　　居之作因以和之¶
曽遭飛語十年謫新受㤙光萬里還朝服不妨¶遊洛浦
郊園依舊㸔嵩山竹含天籟清商樂水<md:KR4c0051_SBCK_004-13b>¶繞庭臺碧玉環
留作功成退身地如今只是暫¶時閒¶
　　　　洛中酬福建陳判官見贈¶
潦倒聲名擁腫材一生多故苦邅廻南宫舊籍¶遙相管
東洛閒門晝未開静對道流論藥石偶¶逢詞客與瓊瑰
<pb:KR4c0051_WYG_024-13b>
怪君近日文鋒利新向延平㸔¶劒來¶
　　　　始聞秋風¶
昔㸔黄菊與君别今聴𤣥蟬我却囘五夜颼飀¶枕前覺
一年顔狀鏡中來馬思邊草拳毛動鵰<md:KR4c0051_SBCK_004-14a>¶盼青雲睡眼開
天地肅清堪四望為君扶病上¶髙臺¶
　　　　和蘇十郎中謝病閑居時嚴常侍蕭給事¶同
　　　　　過訪歎初有二毛作¶
清羸隠几望雲空左掖鴛鸞到室中一巻素書¶銷永日
<pb:KR4c0051_WYG_024-14a>
數莖斑鬢對秋風菱花照後容雖改蓍¶草占來命已通
莫怪人人驚蚤白縁君合是黒¶頭翁¶
　　　　詶淮南廖參謀秋夕見過之作(林公昔為揚/州從事參謀)
　　　　　(從釋子/反初¶服)
揚州從事夜相尋無限新詩月下吟初服已驚<md:KR4c0051_SBCK_004-14b>¶𤣥髮長
髙情猶向碧雲深語餘時舉一杯酒坐¶久方聞數處砧
不逐繁華訪閑散知君擺落俗¶人心¶
　　　　題王郎中宣義里新居
<pb:KR4c0051_WYG_024-14b>
愛君新買街西宅客到如遊鄠杜間雨後退朝¶貪種樹
申時出省趁㸔山門前巷陌三條近牆¶内池亭萬境閑
見擬移居作鄰里不論時節請¶開闗¶
　　　　詶朗州崔員外與任十四兄侍御同過鄙¶人
　　　　　舊居見懷之什時守呉郡<md:KR4c0051_SBCK_004-15a>¶昔日居鄰招屈亭楓林橘樹鷓鴣聲一辭御苑¶青門去
十見蠻江白芷生自此曽沾宣室召如¶今又守闔閭城
何人萬里能相憶同舎仙郎與¶外兄(任侍御予外兄崔/員外南宫同官)
<pb:KR4c0051_WYG_024-15a>
　　　　美温尚書鎮定興元以詩寄賀¶
旌旗入境犬無聲戮盡鯨鯢漢水清從此世人¶開耳目
始知名將出書生¶
　　　　劉駙馬水亭避暑¶
千竿竹翠數蓮紅水閣虚涼玉簟空琥珀琖烘¶疑漏酒
水精簾瑩更通風賜冰滿盌沈朱實法<md:KR4c0051_SBCK_004-15b>¶饌盈盤覆碧籠
盡日逍遙避煩暑再三珍重主¶人翁¶
　　　　述舊賀遷寄陜虢孫常侍(南宫左輔/兩處交代)
<pb:KR4c0051_WYG_024-15b>
南宫幸襲芝蘭後左輔曽交印綬來多病未離¶清洛苑
新㤙巳厯望仙臺闗頭古塞桃林静城¶下長河竹箭囘
聞道隨車有零雨此時偏動子¶荆才¶
　　　　詶端州吴大夫夜泊湘川見寄一絶¶
夜泊湘川逐客心月明猿苦血沾襟湘妃舊竹¶痕猶淺
從此因君染更深<md:KR4c0051_SBCK_004-16a>¶　
　劉賔客文集巻<md:KR4c0051_SBCK_004-6b>¶二十四

<pb:KR4c0051_WYG_025-1a>
欽定四庫¶全書
　劉¶賔<md:KR4c0051_SBCK_004-7a>¶客<md:KR4c0051_SBCK_004-8b>¶文<md:KR4c0051_SBCK_004-9a>¶集巻¶¶¶¶二十五　　唐　劉<md:KR4c0051_SBCK_004-9b>¶禹錫　撰
　　雜<md:KR4c0051_SBCK_004-15a>¶體<md:KR4c0051_SBCK_004-17a>¶三十九<md:KR4c0051_SBCK_004-18b>¶首
　　　　<md:KR4c0051_SBCK_004-19a>¶翠㣲<md:KR4c0051_SBCK_005-1a>¶寺有感¶
吾王昔遊幸離宫雲際開朱旗迎夏畢涼軒避¶暑來湯
䴵賜都尉寒冰頒上才龍&KR1046;不可望玉¶坐生浮埃¶
　　　　連州臘日觀莫徭獵西山¶
海天殺氣薄蠻軍部伍囂林紅葉盡變原黒草¶初燒圍
<pb:KR4c0051_WYG_025-1b>
合繁鉦息禽興大斾揺張羅依道口嗾¶犬上山腰猜鷹
慮奮迅驚麏時跼跳瘴雲四面¶起臘雪半空銷箭頭餘
鵠血鞍傍見雉翹日莫¶還城邑金笳發麗譙<md:KR4c0051_SBCK_005-2b>¶　　　　觀舞柘枝二首¶
長裾何葳蕤僊僊登綺墀神飊獵紅蕖龍燭然¶金枝垂
帶覆纎腰安鈿當嫵眉翹袖中繁鼔傾¶眸遡華榱燕餘
有舊曲淮南多冶詞欲見傾城¶處君㸔赴節時¶
山雞臨清鏡石燕赴遙津何如上客㑹長袖入¶華茵體
<pb:KR4c0051_WYG_025-2a>
輕似無骨觀者皆聳神曲盡囘身去曽¶波猶注人¶
　　　　君山懷古¶
屬車八十一此地阻長風千載威靈盡赭山寒<md:KR4c0051_SBCK_005-3a>¶水中¶
　　　　秋江晚泊¶
長泊起秋色空江涵霽暉莫霞十萬狀賔鴻次¶第飛古
戍見旗逈荒村聞犬稀軻峨艑上客勸¶酒夜相依¶
　　　　步出武陵東亭臨江寓望¶
鷹至感風候霜餘變林麓孤颿帶日來寒江轉¶沙曲戍
<pb:KR4c0051_WYG_025-2b>
遥旗影動津晚㯭聲促月上綵霞收漁¶歌逺相續¶
　　　　秋日送客<md:KR4c0051_SBCK_005-3b>¶至潛水驛
候吏立沙際田家連竹溪神林社日鼓茅屋午¶時雞雀
噪晚禾地蝶飛秋草畦驛樓宫樹近疲¶馬再三嘶¶
　　　　晚嵗登武陵城顧望水陸悵然有作¶
星象承鳥翼蠻陬想犬牙俚人祠竹節仙洞開¶桃花城
基厯漢魏江源自賨巴華表廖王墓菜¶地黄瓊家霜輕
菊秀晚石淺水文斜樵音遶故¶壘汲路明寒沙清風稍
<pb:KR4c0051_WYG_025-3a>
改葉盧橘如含葩野橋¶鳴驛騎叢祠發逈笳跳鱗避舉
網倦鳥寄行查¶路塵髙出樹山火逺連霞夕曛轉赤岸
浮靄起<md:KR4c0051_SBCK_005-4a>¶蒼葭軋軋渡溪槳連連赴林鵶叫閽道非逺賜¶
環期自賖孤臣本危涕喬木在天涯¶
　　　　湖州崔郎中曽長寄三癖詩自言癖在詩¶與
　　　　　琹酒其詞逸而髙吟詠不足昔栁吴興¶亭
　　　　　臯隴首之句王融書之白團扇故為四¶韻
　　　　　以謝之
<pb:KR4c0051_WYG_025-3b>
視事畫屏中自稱三癖翁管絃泛春渚旌斾拂¶晴虹酒
對青山月琴韻白蘋風㑹書團扇上知¶君文字工¶
　　　　為郎分司寄上都同舎<md:KR4c0051_SBCK_005-4b>¶籍通金馬門身在銅駝陌省闥晝無塵宫樹逺¶凝碧荒
街淺深轍古渡潺湲石唯有嵩丘雲堪¶誇蚤朝客¶
　　　　登陜州城北樓卻寄京師親友¶
獨上百尺樓目窮思亦愁初日徧露草野田荒¶悠悠塵
息長道白林清宿&KR0196;收囘首雲深處永¶懷帝鄉遊
<pb:KR4c0051_WYG_025-4a>
　　　　請告東歸發灞橋卻寄諸僚友¶
征途出灞涘囘首傷如何故人雲雨散滿目山¶川多行
車無停軌流景同迅波前歡漸成昔感<md:KR4c0051_SBCK_005-5a>¶歎益勞歌¶
　　　　秋晚題湖城驛池上亭¶
秋次池上館林塘照南榮塵衣紛未解幽思浩¶已盈風
蓮墜故蕚露菊含晚英恨為一夕客愁¶聴晨雞鳴¶
　　　　平蔡州三首¶
蔡州城中衆心死妖星夜落照壕水漢家飛將¶下天來
<pb:KR4c0051_WYG_025-4b>
馬箠一揮門洞開賊徒崩騰望旗拜有¶若羣蟄驚春雷
狂童面縛登檻車大帛夭矯垂¶捷書相公從容來鎮撫
常侍郊迎負文弩四人<md:KR4c0051_SBCK_005-5b>¶歸業閭里閑小兒跳跟健兒舞¶
汝南晨雞喔喔鳴城頭鼔角音和平路傍老人¶憶舊事
相與感激皆涕零老人收泣前致辭官¶軍入城人不知
忽驚元和十二載重見天寳承¶平時¶
九衢車馬渾渾流使臣來獻淮西囚四夷聞風¶失匕筯
天子受賀登髙樓妖童擢髮不足數血¶汗城西一坏土
<pb:KR4c0051_WYG_025-5a>
南峯無火楚澤閒夜行不鎻穆¶陵闗䇿勲禮畢天下泰
猛士按劒㸔常山(時唯常/山不庭)¶
　　　　平齊行二首<md:KR4c0051_SBCK_005-6a>¶邊塵昔起薊北門河南地屬平盧軍貂裘代馬¶繞東岳
嶧陽孤桐削為角地形十二虜意驕㤙¶澤含容厯四朝
魯人皆解帶弓箭齊人不復聞¶簫韶今朝天子聖神武
手握𤣥符平九土初哀¶狂童襲故事文告不來方震怒
去秋詔下誅東¶平官軍四合猶嬰城春來羣鳥噪且驚
<pb:KR4c0051_WYG_025-5b>
氣如壞¶山墮其庭牙門大將有劉生夜半射落攙搶星¶
帳中虜血流滿地門外三軍舞連臂馹騎¶¶函首過黄河
城中無賊夭氣和朝廷侍郎來¶慰撫耕夫滿野行人歌
泰山沈寇六十年旅祭<md:KR4c0051_SBCK_005-6b>¶不饗生愁烟今逢聖君欲封禪
神使隂兵來助¶戰祅氛埽盡河水清日觀杲杲卿雲見¶
開元皇帝東封時百神受職争奔馳千鈞猛簴¶順流下
洪波涵淡浮熊羆侍臣燕公秉文筆玉¶檢告天無愧詞
當今叡孫承聖祖岳神望幸河¶宗舞青門大道屬車塵
<pb:KR4c0051_WYG_025-6a>
共待葳蕤翠華舉¶
　　　　城西行¶
城西簇簇三叛族叛者為誰蔡吴蜀中使提刀¶出禁來
九衢車馬轟成雷臨刑與酒桮未覆仇¶家白官先請肉
守吏能然董卓臍饑烏來覘桓<md:KR4c0051_SBCK_005-7a>¶𤣥目城西人散泰街平
雨洗血痕春草生¶
　　　　武昌老人説笛歌¶
武昌老將七十餘手把庾令相問書自言少小¶學吹笛
<pb:KR4c0051_WYG_025-6b>
蚤事曹王曽賞激往年鎮戍到蘄州楚¶山蕭蕭笛竹秋
當時買林恣捜索典卻身上烏¶貂裘古苔蒼蒼封老節
石上孤生飽風雪商聲¶五音隨指發水中龍應行雲絶
曽將黄鶴樓上¶吹一聲占盡秋江月如今老去興猶遲
音韻髙¶低耳不知氣力已無心尚在時時一曲夢中吹¶
　　　　西山蘭若試茶歌<md:KR4c0051_SBCK_005-7b>¶山僧後檐茶數叢春來映竹抽新茸苑然為客¶振衣起
自傍芳叢摘鷹觜斯須炒成滿室香便¶酌砌下金沙水
<pb:KR4c0051_WYG_025-7a>
驟雨松聲入鼎來白雲滿盌花¶裵囘悠揚噴鼻宿酲散
清峭徹骨煩襟開陽崖¶隂嶺各殊氣未若竹下莓苔地
炎帝雖嘗未解¶煎桐君有籙那知味新芽連拳半未舒
自摘至¶煎俄頃餘木蘭墜露香微似瑤草臨波色不如¶
僧言靈味宜幽寂采采翹英為嘉客不辭緘封¶寄郡齋
甎井銅鑪損標格何況蒙山顧渚春白¶泥赤印走風塵
欲知花乳清泠味須是眠雲跂<md:KR4c0051_SBCK_005-8a>¶石人¶
　　　　廟庭偃松詩(并引/)
<pb:KR4c0051_WYG_025-7b>
侍中後閤前有小松不待年而偃丞相晉公為¶賦詩美
其猶龍蛇然植于髙檐喬木間上嶔旁軋¶盤蹙傾亞似
不得天和者公以遂物性為意乃¶加憐焉命畚土以壯
其趾使無敧索綯以牽其¶榦使不仆盥潄之餘以潤之
顧眄之輝以照之¶發於仁心感召和氣無復夭閼坐能
敷舒曏之¶跧蹙化為奇古故雖袤丈而有偃號焉予嘗
詣¶閤白事公為道所以且示以詩竊感嘉木之逢<md:KR4c0051_SBCK_005-8b>¶時斐
然成詠
<pb:KR4c0051_WYG_025-8a>
勢軋枝偏根已危髙情一見與扶持忽從顦顇¶有生意
卻為離披無俗姿影入巖廊行樂處韻¶含天籟宿齋時
謝公莫道東山去待取隂成滿¶鳯池¶
　　　　答東陽于令涵碧圗詩(并引/)¶
東陽令于興宗丞相燕國公之猶子生綺襦紈¶袴間所
見皆貴盛而挈然有心如山東書生前¶年白有司願為
親民官以自效遂補東陽及莅¶官以簡易為治故多暇
日一旦於縣五里偶得<md:KR4c0051_SBCK_005-9a>¶奇境埋没於翳薈中于生自以
<pb:KR4c0051_WYG_025-8b>
有特操而生於¶公侯家由覆廕入仕常忽忽歎息因移
是心開¶抉泉石芟去蘿䔍斧凡材畚息壤而清溪翠巖¶
森立坌來因構亭其端題曰涵碧碧流貫于庭中¶如青
龍蜿蜒冰(去/聲)澈射人樹石雲霞列于前昏¶旦萬狀惜其
居地不得有聞於時故圖之來乞¶詞既無負尤物予亦
久翳蘿蔦者睹之慨然¶遂賦七言以貽後之文士¶
東陽本是佳山水何況曽經沈隠侯化得邦人¶解吟詠
如今縣令亦風流新開潭洞疑仙境逺<md:KR4c0051_SBCK_005-9b>¶寫丹青到雝州
<pb:KR4c0051_WYG_025-9a>
落在尋常畫師手猶能三伏凛¶生秋¶
　　　　贈致仕滕庶子先輩(時及第人/中最長)¶
朝服歸來晝錦榮登科記上更無名夀觴毎使¶曽孫獻
勝境長攜衆妓行矍鑠據鞍時騁健殷¶勤把酒尚多情
凌寒卻向山隂去衣繡郎君雪¶裏迎(時令子為御史/主務在越中)¶
　　　　詠樹紅柿子¶
曉連星影出晚帶日光懸本因遺採掇飜自保¶天年<md:KR4c0051_SBCK_005-10a>¶　　　　庭竹
<pb:KR4c0051_WYG_025-9b>
露滌鈆粉節風揺青玉枝依依似君子無地不¶相宜¶
　　　　臺城懷古¶
清江悠悠王氣沈六朝遺事何處尋宫牆隠嶙¶圍野澤
鸛鶂夜鳴秋色深¶
　　　　題夀安甘棠館二首¶
公館似仙家池清竹逕斜山禽忽驚起衝落半¶巖花¶
門前洛陽道門裏桃源路塵土與烟霞其間十<md:KR4c0051_SBCK_005-10b>¶餘步¶
　　　　與歌者米嘉榮
<pb:KR4c0051_WYG_025-10a>
唱得涼州意外聲舊人唯數米嘉榮近來時世¶輕先輩
好染頿須事後生¶
　　　　聴舊宫中樂人穆氏唱歌¶
曽隨織女渡天河記得雲間第一歌休唱貞元¶供奉曲
當時朝士已無多¶
　　　　渾侍中宅牡丹¶
徑尺千餘朶人間有此花今朝見顔色更不向¶諸家<md:KR4c0051_SBCK_005-11a>¶　　　　唐郎中宅與諸公同飲酒㸔牡丹
<pb:KR4c0051_WYG_025-10b>
今日花前飲甘心醉數杯但愁花有語不為老¶人開¶
　　　　與歌者何戡¶
二十餘年别帝京重聞天樂不勝情舊人唯有¶何戡在
更與殷勤唱渭城¶
　　　　與歌童田順郎¶
天下能歌御史娘花前月底奉君王九重深處¶無人見
分付新聲與順郎¶
　　　　燕尓館破屏風所畫至精人多歎賞題之<md:KR4c0051_SBCK_005-11b>¶
<pb:KR4c0051_WYG_025-11a>
畫時應遇空亡日賣處難逢識别人唯有多情¶往來客
強將衫袖拂埃塵¶
　　　　賞牡丹¶
庭前芍藥妖無格池上芙蕖浄少情唯有牡丹¶真國色
花開時節動京城¶
　　　　寄陜州姚中丞(時分司/東都)¶
八月天地肅二陵風雨收旌旗闕下來雲日闗¶東秋禹
跡想前事漢臺餘故丘裵囘襟帶地左¶右帝王州留滯
<pb:KR4c0051_WYG_025-11b>
悲昔老㤙光榮徹侯相思望棠¶樹一寄商聲謳<md:KR4c0051_SBCK_005-12a>¶　　　　奉酬湖州崔郎中見寄¶五韻
山陽昔相遇灼灼晨葩鮮同遊翰墨場和樂塤¶箎然一
落名宦途浩如乗風船行當衰莫日卧¶理淮海壖猶期
謝病後共樂桑榆年¶
　
　
　劉賓客文集巻<md:KR4c0051_SBCK_005-3a>¶二十五

<pb:KR4c0051_WYG_026-1a>
欽定¶¶¶四庫全¶¶¶書
　劉賔¶客文集巻二<md:KR4c0051_SBCK_005-6a>¶十六　　<md:KR4c0051_SBCK_005-11b>¶唐　<md:KR4c0051_SBCK_005-13b>¶劉禹<md:KR4c0051_SBCK_006-1a>¶錫　撰<md:KR4c0051_SBCK_008-1a>¶　　樂府¶上
　¶　¶　　團扇歌¶
團扇復團扇奉君清暑殿秋風入庭樹從此不¶相見上
有乘鸞女蒼蒼網蟲遍明年入懐袖别<md:KR4c0051_SBCK_008-2a>¶是機中練¶
　　　　荆州歌二首¶
渚宫楊栁暗麥城朝雉飛可憐蹋青伴乘煗著¶輕衣
<pb:KR4c0051_WYG_026-1b>
今日好南風商旅相催發沙頭檣竿上始見春¶江濶¶
　　　　紀南歌¶
風烟紀南城塵土荆門路天寒多獵騎走上樊¶姬墓¶
　　　　宜城歌<md:KR4c0051_SBCK_008-2b>¶野水遶空城行塵起孤驛荒臺側生樹石碣陽¶鐫額靡
靡度行人温風吹宿麥¶
　　　　順陽歌¶
朝辭官軍驛前望順陽路野水齧荒墳秋蟲鏤¶官樹曽
<pb:KR4c0051_WYG_026-2a>
聞天寳末胡馬西南騖城守魯將軍拔¶城從此去¶
　　　　馬嵬行¶
緑野扶風道黄塵馬嵬驛路邉楊貴人墳髙三¶四尺乃
問里中兒皆言幸蜀時軍家誅佞倖天¶子捨妖姬羣吏
伏門屏貴人牽帝衣低回轉美<md:KR4c0051_SBCK_008-3a>¶目風日為無暉貴人飲
金屑倐忽蕣英莫平生¶服杏丹顔色真如故屬車塵已
逺里巷來窺覷¶共愛宿妆妍君王畫眉處履綦無復有
履組光¶未滅不見巖畔人空見陵波襪郵童愛蹤跡私
<pb:KR4c0051_WYG_026-2b>
手解槃結傳看千萬眼縷絶香不歇指環照骨¶明首飾
敵連城將入咸陽市猶得賈胡驚¶
　　　　視刀環歌¶
常恨言語淺不如人意深今朝兩相視脈脈萬¶重心¶
　　　　三閣辭四首(吴聲/)<md:KR4c0051_SBCK_008-3b>¶貴人三閣上日晏未梳頭不應有恨事嬌甚卻¶成愁¶
珠箔曲瓊鉤子細見揚州北兵那得度浪語判¶悠悠¶
沈香帖閣柱金縷畫門楣回首降旛下已見黍¶離離
<pb:KR4c0051_WYG_026-3a>
三人出眢井一身登檻車朱門漫臨水不可見¶鱸魚¶
　　　　更衣曲¶
博山炯炯吐香霧紅燭引至更衣處夜如何其<md:KR4c0051_SBCK_008-4a>¶夜漫漫
鄰雞未鳴寒雁度庭前雪壓松桂叢廊¶下㸃㸃懸紗籠
滿堂醉客争笑語嘈&KR1232;琵琶青¶幕中¶
　　　　淮隂行五首¶
古有長千行言三江之事悉矣余嘗阻風淮隂¶作淮隂
行以禆樂府
<pb:KR4c0051_WYG_026-3b>
蔟蔟淮隂市行樓縁岸上好日起檣竿烏飛驚¶五兩¶
金日轉船頭金烏指西北烟波與春草千里同¶一色<md:KR4c0051_SBCK_008-4b>¶船頭大銅鐶摩挲光陳陳蚤晚使風來沙頭一¶眼認¶
何物令儂羨羨郎船尾燕銜泥趂檣竿宿食長¶相見¶
隔浦望行船頭昻尾幰幰無奈挑菜時清淮春¶浪軟¶
　　　　競渡曲(競渡始於武陵至今舉檝而相和之/其音咸呼云何在斯招屈之義事見)
　　　　　(圗/經)¶
沅江五月平隄流邑人相將浮綵舟靈均何年¶歌已矣
<pb:KR4c0051_WYG_026-4a>
哀謡振檝從此起揚枹擊節雷闐闐亂¶流齊進聲轟然
蛟龍得雨鬐鬛動螮蝀飲河形<md:KR4c0051_SBCK_008-5a>¶影聫刺史臨流褰翠幃
揭竿命爵分雄雌先鳴¶餘勇争鼓舞未至銜枚顔色沮
百勝本自有前¶期一飛由來無定所風俗如狂重此時
縱觀雲¶委江之湄綵旗夾岸照鮫室羅襪陵波呈水嬉¶
曲終人散空愁莫招屈亭前水東注¶
　　　　隄上行三首¶
酒旗相望大隄頭隄下連檣隄上樓日莫行人¶争渡急
<pb:KR4c0051_WYG_026-4b>
槳聲幽軋滿中流¶
江南江北望烟波入夜行人相應歌桃葉傳情¶竹枝怨
水流無限月明多<md:KR4c0051_SBCK_008-5b>¶長隄繚繞水裵回酒舍旗亭次第開日晚上簾¶招估客
軻峩大艑落颿來¶
　　　　采菱行(武陵俗嗜芰菱嵗秋矣有女郎咸遊/于馬湖薄言采之歸以御客古有采)
　　　　　(菱曲罕傳其¶詞故/賦之以俟采詩者)¶
白馬湖平秋日光紫菱如錦綵鴛翔盪舟遊女¶滿中央
<pb:KR4c0051_WYG_026-5a>
采菱不顧馬上郎争多逐勝紛相向時¶轉蘭橈破輕浪
長鬟弱袂動參差釵影釧文浮¶蕩漾笑語哇咬顧晚暉
蓼花縁岸扣船歸歸來¶共到市橋步野蔓繫船萍滿衣
家家竹樓臨廣¶陌下有連檣多估客攜觴薦芰夜經過
醉蹋大<md:KR4c0051_SBCK_008-6a>¶隄相應歌屈平祠下沅江水月照寒波白烟起¶
一曲南音此地聞長安北望三千里¶
　　　　秋風引¶
何處秋風至蕭蕭送雁羣朝來入庭樹孤客最¶先聞
<pb:KR4c0051_WYG_026-5b>
　　　　莫猺歌¶
莫猺自生長名字無符籍市易雜鮫人婚姻通¶木客星
居占泉眼火種開山脊夜渡千仞谿含¶沙不能射¶
　　　　蠻子歌<md:KR4c0051_SBCK_008-6b>¶蠻語鈎輈音蠻衣斑斕布熏狸掘沙䑕時節祠¶盤瓠忽
逢乗馬客怳若驚麕顧腰斧上髙山意¶行無舊路¶
　　　　洞庭秋月行¶
洞庭秋月生湖心曽波萬頃如鎔金孤輪徐轉¶光不定
<pb:KR4c0051_WYG_026-6a>
遊氣濛濛隔寒鏡是時白露三秋中湖¶平月上天地空
岳陽城頭莫角絶蕩漾已過君¶山東山城蒼蒼夜寂寂
水月逶迤繞城白盪槳¶巴童歌竹枝連檣估客吹羌笛
勢髙夜久隂力¶全金氣肅肅開清躔浮雲野馬歸四裔
首冠星<md:KR4c0051_SBCK_008-7a>¶斗當中天天雞相呼曙霞出斂影含光讓朝日¶
日出喧喧人不閑夜夜清景非人間¶
　　　　蹋歌詞四首¶
春江月出大隄平隄上女郎連袂行唱盡新詞¶歡不見
<pb:KR4c0051_WYG_026-6b>
紅霞映樹鷓鴣鳴¶
桃蹊柳陌好經過鐙下妆成月下歌為是襄王¶故宫地
至今猶自細腰多¶
新詞宛轉遞相傳振袖傾鬟風露前月落烏啼¶雲雨散
遊童陌上拾花鈿¶
日莫江南聞竹枝南人行樂北人悲自從雪裏<md:KR4c0051_SBCK_008-7b>¶唱新曲
直到三春花盡時¶
　　　　華清詞
<pb:KR4c0051_WYG_026-7a>
日出驪山東裵&KR0966;照温泉樓臺影玲瓏稍稍開¶白烟言
昔太上皇常居此祈年風中聞清樂往¶往來列仙翠華
入五雲紫氣歸上𤣥哀哀生人¶淚泣盡弓劒前聖道本
自我凡情徒顒然小臣¶感𤣥化一望青冥天¶
　　　　步虚詞二首¶
阿母種桃雲海際花落子城二千嵗海風吹折¶最繁枝
跪捧瓊槃獻天帝<md:KR4c0051_SBCK_008-8a>¶華表千年一鶴歸凝丹為頂雪為衣星星仙語¶人聴盡
<pb:KR4c0051_WYG_026-7b>
卻向五雲飜趐飛¶
　　　　桃源行¶
漁舟何招招浮在武陵水拕綸擲餌信流去誤¶入桃源
行數里清源尋盡花綿綿蹋花覔徑至¶洞前洞門蒼黒
烟霧生暗行數步逢虚明俗人¶毛骨驚仙子争來致詞
何至此須臾皆破冰雪¶顔笑言委曲問人間因嗟隠身
來種玉不知人¶世如風燭筵羞石髓勸客餐鐙爇松脂
留客宿¶雞聲犬聲遥相聞曉光葱籠開五雲漁人振衣<md:KR4c0051_SBCK_008-8b>¶
<pb:KR4c0051_WYG_026-8a>
起出户滿庭無路花紛紛飜然恐迷鄉縣處一¶息不肯
桃源住桃花滿溪水似鏡塵心如垢洗¶不去仙家一出
尋無蹤至今水流山重重¶
　　　　魏宫詞二首¶
日晚長秋簾外報望陵歌舞在明朝添鑪火欲¶熏衣麝
憶得分時不忍燒¶
日映西陵松栢枝下臺相顧一相思朝來樂府¶長歌曲
唱著君王自作詞
<pb:KR4c0051_WYG_026-8b>
　　　　阿嬌怨¶
望見葳㽔舉翠華試開金屋埽庭花須臾宫女<md:KR4c0051_SBCK_008-9a>¶傳來信
言幸平陽公主家¶
　　　　九華山(并引/)¶
九華山在池州青陽縣西南九峯競秀神采竒¶異昔予
仰太華以為此外無竒愛女几荆山以¶為此外無秀及
今見九華始悼前言之容易也¶惜其地偏且逺不為世
所稱故歌以大之
<pb:KR4c0051_WYG_026-9a>
竒峯一見驚魂魄意想洪鑪始開闢疑是九龍¶夭矯欲
攀天忽逢霹靂一聲化為石不然何至¶今悠悠億萬年
氣勢不死如騰仚(音騫輕/舉皃)雲含幽¶兮月添冷日凝輝兮
江&KR0222;影結根不得要路津<md:KR4c0051_SBCK_008-9b>¶逈秀長在無人境軒皇封禪
登云亭大禹㑹計¶臨東溟乗樏(力追反/山行具)不來廣樂絶獨
與猿鳥愁青熒君¶不見敬亭之山黄索漠兀如㫁岸無
稜角宣城¶謝守一首詩遂使名聲齊五岳九華山九華
山¶自是造化一尤物焉能籍甚乎人間
<pb:KR4c0051_WYG_026-9b>
　　　　送春曲¶
春向晚春晚思悠哉風雲日已改花葉自相催¶漠漠空
中去何時天際來¶
春已暮冉冉如人老映葉見殘花連天是青草¶可憐桃
與李從此同桑棗<md:KR4c0051_SBCK_008-10a>¶春景去此去何時回遊人千萬恨落日上髙臺¶寂寞繁
花盡流鶯歸不來¶
　　　　初夏曲三首
<pb:KR4c0051_WYG_026-10a>
銅壺方促夜斗柄暫南回稍嫌單衣重初憐北¶户開西
園花已盡新月為誰來¶
時節過繁華隂隂千萬家巢禽命子戯園果墜¶枝斜寂
寞孤飛蝶窺叢覔晚花¶
緑水風初暖青林露早晞麥田雉朝雊桑野人¶莫歸百
舌悲花盡無聲來去飛¶
　　　　柳花詞三首<md:KR4c0051_SBCK_008-10b>¶開從緑條上散逐香風逺故取花落時悠揚占¶春晚
<pb:KR4c0051_WYG_026-10b>
輕飛不假風輕落不委地撩亂舞晴空發人無¶限思¶
晴天黯黯雪来送青春莫無意似多情千家萬¶家去¶
　　　　送春詞¶
昨來樓上迎春處今日登樓又送歸蘭蘂殘妆¶含露泣
柳條長袖向風揮佳人對鏡容色改楚¶客臨江心事違
萬古至今同此恨無如一醉盡<md:KR4c0051_SBCK_008-11a>¶忘機¶
　　　　秋詞二首¶
自古逢秋悲寂寥我言秋日勝春朝晴空一鶴¶排雲上
<pb:KR4c0051_WYG_026-11a>
便引詩情到碧霄¶
山明水浄夜來霜數樹深紅出淺黄試上髙樓¶清入骨
豈知春色嗾人狂¶
　
　
　
　
　
<pb:KR4c0051_WYG_026-11b>
　
　
　
　
　
　
　
　劉賔客文集巻二十<md:KR4c0051_SBCK_008-1a>¶六

<pb:KR4c0051_WYG_027-1a>
欽定四庫全書
　劉賔<md:KR4c0051_SBCK_008-3b>¶客<md:KR4c0051_SBCK_009-1a>¶文集巻二十¶七　　唐　劉禹錫　撰
　　樂府¶下
　　¶　　泰娘歌(并引/)¶
泰娘本韋尚書家主謳者初尚書為吴郡得之¶命樂工
誨之琵琶使之歌且舞無幾何盡得其¶術居一二嵗攜
之以歸京師京師多新聲善工<md:KR4c0051_SBCK_009-2a>¶於是又捐去故技以新
聲度曲而泰娘名字往¶往見稱於貴遊之間元和初尚
<pb:KR4c0051_WYG_027-1b>
書薨於東京泰¶娘出居民間久之為蘄州刺史張愻所
得其後¶愻坐事謫居武陵郡愻卒泰娘無所歸地荒且¶
逺無有能知其容與藝者故日抱樂器而哭其¶音燋殺
以悲雒客聞之為歌其事以續于樂府¶云¶
泰娘家本閶門西門前緑水環金隄有時妆成¶好天氣
走上臯橋折花戯風流太守韋尚書路¶傍忽見停隼旟
斗量明珠鳥傳意紺幰迎入專<md:KR4c0051_SBCK_009-2b>¶城居長鬟如雲衣似霧
錦茵羅薦承輕步舞學¶驚鴻水榭春歌傳上客蘭堂莫
<pb:KR4c0051_WYG_027-2a>
從郎西入帝城¶中貴遊簪組香簾櫳低鬟緩視抱明月
纎指破¶撥生胡風繁華一旦有消歇題劒無光履聲絶¶
洛陽舊宅生草萊杜陵蕭蕭松栢哀妆奩蟲網¶厚如繭
博山爐側傾寒灰蘄州刺史張公子白¶馬新到銅駝里
自言買笑擲黄金月墮雲中從¶此始安知鵩鳥坐隅飛
寂寞旅魂招不歸秦嘉¶鏡有前時結韓夀香銷故篋衣
山城少人江水¶碧㫁雁哀猿風雨夕朱弦已絶為知音
雲鬢未<md:KR4c0051_SBCK_009-3a>¶秋私自惜舉目風煙非舊時夢尋歸路多參差
<pb:KR4c0051_WYG_027-2b>
如何將此千行淚更灑湘江斑竹枝¶
　　　　秋扇詞¶
莫道恩情無重來人間榮謝遞相催當時初入¶君懐袖
豈念寒鑪有死灰¶
　　　　搗衣曲¶
爽砧應秋律繁杵含凄風一一逺相續家家音¶不同户
庭凝露清伴侣明月中長裾委襞積輕¶佩垂&KR0731;瓏汗餘
衫更馥鈿移麝半空報寒驚邊¶雁促思聞候蟲天狼正
<pb:KR4c0051_WYG_027-3a>
芒角虎落定相攻盈篋<md:KR4c0051_SBCK_009-3b>¶寄何處征人如轉蓬¶
　　　　七夕二首¶
河鼓靈旗動姮娥破鏡斜滿空天是幕徐轉斗¶為車機
罷猶安石橋成不礙查寜知觀津女竟¶夕望雲涯¶
天衢啓雲帳神馭上星橋初喜渡河漢頻驚轉¶斗杓餘
霞張錦幛輕電閃紅綃非是人間世還¶悲後㑹遥¶
　　　　龍陽縣歌¶
縣門白日無塵土百姓縣前挽魚罟主人引客<md:KR4c0051_SBCK_009-4a>¶登大隄
<pb:KR4c0051_WYG_027-3b>
小人縱觀黄犬怒鷓鴣驚鳴遶籬落橘¶柚垂芳照窻户
沙平草緑見吏稀寂歴斜陽照¶懸鼓¶
　　　　度桂嶺歌¶
桂陽嶺下下復髙髙人稀鳥獸駭地逺草木豪¶寄言千
金子知余歌者勞¶
　　　　插田歌(并引/)¶
連州城下俯接村墟偶登郡樓適有所感遂書¶其事為
俚歌以俟采詩者
<pb:KR4c0051_WYG_027-4a>
岡頭花草齊燕子東西飛田塍望如線白水光<md:KR4c0051_SBCK_009-4b>¶參差農
婦白紵裙農夫緑蓑衣齊唱田中歌嚶¶儜如竹枝但聞
怨響音不辨俚語詞時時一大¶笑此必相嘲嗤水平苗
漠漠烟火生墟落黄犬¶往復還赤雞鳴且啄路傍誰家
郎烏帽衫袖長¶自言上計吏年初離帝鄉田夫語計吏
君家儂¶定諳一來長安罷眼大不相參計吏笑致辭長¶
安真大處省門髙軻峩儂入無度數昨來補衞¶士唯用
筒竹布君看二三年我作官人去
<pb:KR4c0051_WYG_027-4b>
　　　　畬田作¶
何處好畬田團團縵山腹鑚龜得雨卦上山燒<md:KR4c0051_SBCK_009-5a>¶卧木驚
麏走且顧羣雉聲咿喔紅熖逺成霞輕¶煤飛入郭風引
上髙岑獵獵度青林青林望靡¶靡赤光低復起照潭出
老蛟爆竹驚山鬼夜色¶不見山孤明星漢間如星復如
月俱逐曉風滅¶木從敲石光遂致烘天熱下種暖灰中
乗陽坼¶牙孽蒼蒼一雨後苕穎如雲發巴人拱手吟耕¶
耨不闗心由來得地勢徑寸有餘隂
<pb:KR4c0051_WYG_027-5a>
　　　　蒲桃歌¶
野田生蒲桃纒繞一枝蒿移來碧墀下張王日¶日髙分
岐浩繁縟脩蔓蟠詰曲揚翹向庭柯意<md:KR4c0051_SBCK_009-5b>¶思如有屬為之
立長架布濩當軒緑米液溉其¶根理疎看滲漉繁葩組
綬結懸實珠璣蹙馬乳¶帯輕霜龍鱗躍初旭有客汾隂
至臨堂瞪雙目¶自言我晉人種此如種玉醸之成美酒
令人飲¶不足為君博一斗往取涼州牧¶
　　　　鶗鴂吟
<pb:KR4c0051_WYG_027-5b>
朝陽有吟鳯不聞千萬祀鶗鴂催衆芳晨間先¶入耳秋
風白露晞從是爾啼時如何上春日唧¶唧滿庭飛¶
　　　　牆隂歌<md:KR4c0051_SBCK_009-6a>¶白日左右浮天潢朝晡影入東西牆昔為兒童¶在隂戯
當時意小覺日長東隣侯家吹笙簧隨¶隂促促移象牀
西隣田舍乏糟糠就影汲汲舂¶黄粱因思九州四海外
家家只占牆隂内莫言¶牆隂數尺間老卻主人如等閒
君看眼前光景¶促中心莫學太行山
<pb:KR4c0051_WYG_027-6a>
　　　　觀雲篇¶
興雲感隂氣疾走如見機晴來意態行有若功¶成歸葱
籠含晚景潔白凝秋暉夜深度銀漢漠¶漠仙人衣<md:KR4c0051_SBCK_009-6b>¶　　　　踏潮歌(并引/)¶
元和十年夏五月終風駕濤南海羨溢南人曰¶&KR0191;潮也
率三更嵗一有之余為連州客或為予¶言其狀因歌之
附于南越志¶
屯門積日無回飇滄波不歸成&KR0191;潮轟如鞭石¶矻且揺
<pb:KR4c0051_WYG_027-6b>
亘空欲駕黿鼉橋驚湍蹙縮悍而驕大¶陵髙岸失岧嶤
四邊無阻音響調背負元氣掀¶重霄介鯨得性方逍遥
仰鼻嘘吸揚朱翹海人¶狂顧迭相招罽衣髽首聲嘵嘵
征南將軍登麗¶譙赤旗指麾不敢囂翌日風回沴氣消
歸濤納<md:KR4c0051_SBCK_009-7a>¶納景昭昭烏泥白沙復滿海海色不動如青瑶¶
　　　　百花行¶
長安百花時風景宜輕薄無人不沽酒何處不¶聞樂春
風連夜動微雨陵曉濯紅熖出牆頭雪¶光映樓角繁紫
<pb:KR4c0051_WYG_027-7a>
韻松竹逺黄遶籬落臨路不勝¶愁輕飛去何託滿庭蕩
魂魄照廡成丹渥爛熳¶嗾顛狂飄零勸行樂時節易晼
晚清隂覆池閣¶唯有安石榴當軒慰寂寞¶
　　　　春有情篇¶
為問遊春侣春情何處尋花含欲語意草有鬭<md:KR4c0051_SBCK_009-7b>¶生心雨
頻催發色雲輕不作隂縱令無月夜芳¶興暗中深¶
　　　　路傍曲¶
南山宿雨晴春入鳯皇城處處聞弦管無非送¶酒聲
<pb:KR4c0051_WYG_027-7b>
　　　　白鷺兒¶
白鷺兒最髙格毛衣新成雪不敵衆禽喧呼獨¶凝寂孤
眠芊芊草久立潺潺石前山正無雲飛¶去入遥碧¶
　　　　壯士行<md:KR4c0051_SBCK_009-8a>¶隂風振寒郊猛虎正咆哮徐行出燒地連吼入¶黄茅壮
士走馬去鐙前彎玉弰叱之使人立一¶發如鈹交悍睛
忽星墮飛血濺林梢彪炳為我¶席羶腥充我庖里中欣
害除賀酒紛號呶明日¶長橋上傾城看斬蛟
<pb:KR4c0051_WYG_027-8a>
　　　　邊風行¶
邊馬蕭蕭鳴邊風滿磧生暗添弓箭力半上鼓¶鼙聲襲
月寒暈起吹雲隂陳成將軍占氣候出¶號夜翻營¶(一作/安號)
(畏飜/城)
　　　　竹枝詞(并引/)<md:KR4c0051_SBCK_009-8b>¶四方之歌異音而同樂嵗正月余來建平里中¶兒聫歌
竹枝吹短笛撃鼔以赴節歌者揚袂睢¶舞以曲多為賢
聆其音中黄鍾之羽卒章激¶訐如吴聲雖傖儜不可分
<pb:KR4c0051_WYG_027-8b>
而含思宛轉有淇濮¶之豔昔屈原居沅湘間其民迎神
詞多鄙陋乃¶為作九歌到于今荆楚鼓舞之故余亦作
竹枝¶詞九篇俾善歌者颺之附于末後之聆巴歈知¶變
風之自焉¶
白帝城頭春草生白鹽山下蜀江清南人上來¶歌一曲
北人莫上動鄉情<md:KR4c0051_SBCK_009-9a>¶山桃紅花滿上頭蜀江春水拍山流花紅易衰¶似郎意
水流無限似儂愁
<pb:KR4c0051_WYG_027-9a>
江上朱樓新雨晴瀼西春水縠文生橋東橋西¶好楊柳
人來人去唱歌行¶
日出三竿春霧消江頭蜀客駐蘭橈慿寄狂夫¶書一紙
住在成都萬里橋¶
兩岸山花似雪開家家春酒滿銀桮昭君坊中¶多女伴
永安宫外蹋青來¶
城西門前灩澦堆年年波浪不能摧懊惱人心¶不如石
少時東去復西來<md:KR4c0051_SBCK_009-9b>¶
<pb:KR4c0051_WYG_027-9b>
瞿唐嘈嘈十二灘此中道路古來難長恨人心¶不如水
等閒平地起波瀾¶
巫峽蒼蒼烟雨時清猿啼在最髙枝箇裏愁人¶腸自㫁
由來不是此聲悲¶
山上層層桃李花雲間烟火是人家銀釧金釵¶來負水
長刀短笠去燒畬¶
　　　　楊柳枝詞九首¶
塞北梅花羌笛吹淮南桂樹小山詞請君莫奏¶前朝曲
<pb:KR4c0051_WYG_027-10a>
聴唱新飜楊柳枝¶
南陌東城春蚤時相逢何處不依依桃紅李白<md:KR4c0051_SBCK_009-10a>¶皆誇好
須得垂楊相發揮¶
鳯闕輕遮翡翠幃龍池遥望麴塵絲御溝春水¶相暉映
狂殺長安年少兒¶
金谷園中鶯亂飛銅駝陌上好風吹城東桃李¶須臾盡
争似垂楊無限時¶
花萼樓前初種時美人樓上鬭腰支如今抛擲¶長街裏
<pb:KR4c0051_WYG_027-10b>
露葉如啼欲恨誰¶
煬帝行宫汴水濵數株殘柳不勝春晚來風起¶花如雪
飛入宫牆不見人¶
御陌青門拂地垂千條金縷萬條絲如今綰作<md:KR4c0051_SBCK_009-10b>¶同心結
將贈行人知不知¶
城外春風吹酒旗行人揮袂日西時長安陌上¶無窮樹
唯有垂楊管别離¶
輕盈嫋娜占年華舞榭妆樓處處遮春盡絮飛¶留不得
<pb:KR4c0051_WYG_027-11a>
隨風好去落誰家¶
　　　　浪淘沙詞九首¶
九曲黄河萬里沙浪淘風簸自天涯如今直上¶銀河去
同到牽牛織女家¶
洛水橋邊春日斜碧流輕淺見瓊砂無端陌上¶狂風急
驚起鴛鴦出浪沙<md:KR4c0051_SBCK_009-11a>¶汴水東流虎眼文清淮曉色鴨頭春君看渡口¶淘沙處
渡卻人間多少人
<pb:KR4c0051_WYG_027-11b>
鸚鵡舟頭浪颭沙青樓春望日將斜銜泥燕子¶争歸舎
獨自狂夫不憶家¶
濯錦江邊兩岸花春風吹浪正淘沙女郎剪下¶鴛鴦錦
將向中流定晚霞¶
日照澄洲江霧開淘金女伴滿江隈美人首飾¶侯王印
盡是沙中浪底來¶
八月濤聲吼地來頭髙數丈觸山回須臾卻入¶海門去
巻起沙堆似雪堆<md:KR4c0051_SBCK_009-11b>¶
<pb:KR4c0051_WYG_027-12a>
莫道讒言如浪深莫言遷客似沙沈千淘萬灑¶雖辛苦
吹盡狂沙始到金¶
流水淘沙不暫停前波未滅後波生令人忽憶¶瀟湘渚
回唱迎神三兩聲¶
　　　　瀟湘神二首¶
湘水流湘水流九疑雲物至今愁君問二妃何¶處所零
陵香草露中秋¶
斑竹枝斑竹枝淚痕㸃㸃寄相思楚客欲聴瑶¶瑟怨瀟
<pb:KR4c0051_WYG_027-12b>
湘深夜月明時¶
　　　　抛毬樂詞二首<md:KR4c0051_SBCK_009-12a>¶五綵繡團圓登君瑇瑁筵最宜紅燭下偏稱落¶花前上
客如先起應須贈一船¶
春蚤見花枝朝朝恨發遲及看花落後卻憶未¶開時幸
有抛毬樂一桮君莫辭¶
　　　　楊柳枝詞二首¶
迎得春光先到來淺黄輕緑映樓臺只縁裊娜¶多情思
<pb:KR4c0051_WYG_027-13a>
便被春風長請挼¶
巫峽巫山楊柳多朝雲莫雨逺相和因想陽臺¶無限事
為君回唱竹枝歌¶
　　　　竹枝詞二首<md:KR4c0051_SBCK_009-12b>¶楊柳青青江水平聞郎江上唱歌聲東邊日出¶西邊雨
道是無晴還有晴¶
楚水巴山江雨多巴人能唱本鄉歌今朝北客¶思歸去
回入紇那披緑羅
<pb:KR4c0051_WYG_027-13b>
　　　　紇那曲詞二首¶
楊柳鬱青青竹枝無限情周郎一回顧聴唱紇¶那聲¶
蹋曲興無窮調同詞不同願郎千萬夀長作主¶人翁¶
　右已上詞先不入集伏縁播在樂章今附于巻<md:KR4c0051_SBCK_009-13a>¶未
　
　
　
　劉賔客文集巻二十七

<pb:KR4c0051_WYG_028-1a>
欽定四庫全書
　劉賔客文集巻二十八　　唐　劉禹錫　撰
　　送别四十六首
　　　　送工部張侍郎入蕃弔祭(時張兼修史/)
月窟賔諸夏雲官降九天飾終隣好重錫命禮容全水
咽猶登隴沙鳴稍極邊路因乗驛近志為飲冰堅毳帳
差池見鳥旗揺曳前歸來賜金石榮耀自編年
　　　　蚤秋送臺院楊侍御歸朝(兄弟四人遍歴/諸科二人同在)
<pb:KR4c0051_WYG_028-1b>
仙署棣華春當時已絶倫今朝丹闕下更入白眉人重
振髙陽族分居要路津一門科第足五府辟書頻鷙鳥
得秋氣法星懸火旻聖朝寰海静所至不埋輪
　　　　送工部蕭郎中刑部李郎中並以本官兼中
　　　　　丞分命充京西京北覆糧使
霜簡映金章相輝同舍郎天威巡虎落星使出鴛行尊
俎成全䇿京坻閱見糧歸來虜塵滅畫地奏明光
　　　　送李尚書鎮滑州(自浙西觀察徴拜兵/部侍郎月餘有此拜)
<pb:KR4c0051_WYG_028-2a>
南徐報政入文昌東郡須才别建章視草名髙同蜀客
擁旄年少勝荀郎黄河一曲當城下緹騎千重照路傍
自古相門還出相如今人望在巖廊(其後果繼/韋平之族)
　　　　送渾大夫赴豐州(自大鴻臚拜/家承舊勲)
鳯銜新詔降恩華又見旌旗出渾家故吏來辭辛屬國
精兵願逐李輕車氊裘君長迎風懼錦領酋豪蹋雪衙
其奈明年好春日無人喚看牡丹花
　　　　送源中丞充新羅冊立使(侍中/之孫)
<pb:KR4c0051_WYG_028-2b>
相門才子稱華簮持節東行捧徳音身帶霜威辭鳯闕
口傳天語到雞林煙開鼇背千尋碧日浴鯨波萬頃金
想見扶桑受恩後一時西拜盡傾心
　　　　送陸侍御歸淮南使府五韻(用年/字)
江左重詩篇陸生名久傳鳯城來已熟羊酪不嫌羶歸
路芙蓉府離堂瑇瑁筵秦山呈臘雪隋柳布新年曽忝
揚州薦因君達短牋(時段丞相鎮揚/州嘗辱表薦)
　　　　送太常蕭博士棄官歸養赴東都(時元兄罷/相為少師)
<pb:KR4c0051_WYG_028-3a>
　　　　(仲兄為郎官/並&KR0006;司洛邑)
兄弟盡鴛鸞歸心切問安貪榮五采服遂挂兩梁冠侍
膳曽調鼎循陔更握蘭從今别君後長向徳星看
　　　　送王司馬之陜州(自太常丞/授工為詩)
暫輟清齋出太常空攜詩巻赴甘棠府公既有朝中舊
司馬應容酒後狂案牘來時唯署字風煙入興便成章
兩京大道多遊客每遇詞人戰一場
　　　　洛中送楊處厚入闗便遊蜀謁韋令公
<pb:KR4c0051_WYG_028-3b>
洛陽秋日正淒淒君去西秦更向西舊學三冬今轉富
曽傷六翮養初齊王城曉入窺丹鳯蜀路晴來見碧雞
蚤識卧龍應有分不妨從此躡丹梯
　　　　洛中逢韓七中丞之吴興口號五首
昔年意氣結羣英幾度朝回一字行海北天南零落盡
兩人相見洛陽城
自從雲散各東西每日歡娱却慘悽離别苦多相見少
一生心事在書題
<pb:KR4c0051_WYG_028-4a>
今朝無意訴離桮何況清弦急管催本欲醉中輕逺别
不知飜引酒悲來
駱駝橋上蘋風起鸚鵡桮中箬下春水碧山青知好處
開顔一笑向何人
溪中士女出芭籬溪上鴛鴦避畫旗何處人間似仙境
春山攜妓採茶時
　　　　送周使君罷渝州歸郢州别墅
君思郢上吟歸去故自渝南擲郡章野戍岸邊留畫舸
<pb:KR4c0051_WYG_028-4b>
緑蘿隂下到山莊池荷雨後衣香起庭草春深綬帶長
只恐鳴騶催上道不容待得晚菘嘗
　　　　發華州留别張侍御(一作/賈)
束簡下延閣買符驅短轅同人惜分袂結念醉芳樽切
切别弦思蕭蕭征騎煩臨岐無限意相視却忘言(張詩/云夫)
(子生知者相期妙理/中遂有忘言之句)
　　　　奉送家兄歸王屋山隠居二首(據道書王屋/山一名陽洛)
　　　　　(山/)
<pb:KR4c0051_WYG_028-5a>
陽洛天壇上依俙似玉京夜分先見日月浄逺聞笙雲
路将雞犬丹臺有姓名古來成道者兄弟亦同行
春來山事好歸去憶逍遙水净苔莎色露香芝术苗登
臺吸瑞景飛步翼神飊願薦塤箎曲相將學玉簫
　　　　送王師魯協律赴湖南使幕(即永穆/公之孫)
翩翩馬上郎驅傳渡三湘橘樹沙洲暗松醪酒肆香素
風傳竹帛高價騁琳琅楚水多蘭若何人事搴芳
　　　　别友人後得書因以詩贈
<pb:KR4c0051_WYG_028-5b>
前時送君去揮手青門橋路轉不相見猶聞馬蕭蕭今
得出闗書行塵日已遙春還遲君至共結芳蘭苕
　　　　奉送浙西李僕射相公赴鎮(奉送至臨泉驛/書禮見徴拙詩)
　　　　　(時在/汝州)
建節東行是舊逰歡聲喜&KR0148;滿吴州郡人重得黄丞相
童子争迎郭細侯詔下初辭温室樹夢中先到景陽樓
自憐不識平津閤遙望旌旗汝水頭
　　　　重送浙西李相公頃廉問江南已經七載後
<pb:KR4c0051_WYG_028-6a>
　　　　　歴滑臺劒南兩鎮遂入相今復領舊地新
　　　　　加旌旄
江北萬人看玉節江南千騎引金鐃鳳從池上遊滄海
鶴到遼東識舊巢城下清波含百谷窻中逺岫列三茅
碧雞白馬回翔久却憶朱方是樂郊
　　　　送華隂尉張苕赴邕府使幕(張即燕公之/孫坐事除名)
昔黍南宫郎往來東觀頻嘗披燕文傳聳若窺三辰翊
聖崇國本保賢正朝倫髙視緬今古清風夐無鄰蘭錡
<pb:KR4c0051_WYG_028-6b>
照通衢一家十朱輪鄼國嗣侯絶蒍鄉貴業貧夫子承
大名少年振芳塵青袍仙掌下矯首陵煙旻公冶本非
罪潘郎一為民風霜苦揺落堅白無緇磷一旦逢良時
天光燭幽淪重為長裾客佐彼觀風臣分野窮禹畫人
煙過虞巡不言此行逺所樂相知新雨起巫山陽鳥鳴
湘水濵離筵出蒼莽别曲多愁辛今朝一桮酒明日千
里人彼此孤舟去悠悠天海春
　　　　送湘陽熊判官孺登府罷歸鍾陵因寄呈江
<pb:KR4c0051_WYG_028-7a>
　　　　　西裴中丞二十三兄
射䇿志未就從事府云除篋留馬卿賦袖有劉𢎞書忽
見夏木深悵然憶吾廬復持州民刺歸謁専城居君家
誠易知勝絶傾里閭人言北郭生門有卿相輿鍾陵藹
千里帶郭西江水朱檻照河宫旗亭緑雲裏前年初缺
守慎簡由宸扆臨軒㺯郡章得人方付此是時左馮翊
天下第一理貴臣持牙璋優詔發青紙迎風汚吏免先
令疲人喜何武劾腐儒陳蕃禮髙士昔升君子堂腰下
<pb:KR4c0051_WYG_028-7b>
綬猶黄(中丞時為/萬年尉)汾隂有寳氣赤堇多竒鋩束簡下曲
臺佩鞬來歴陽綺筵陪一笑蘭室襲餘芳風水忽異勢
江湖遂相忘因君儻借問為話老滄浪(中丞為博士製/相國柳宜城諡)
(議識者韙之頃授予以其本厥後牧和州節度使杜司/徒以中丞材譽俱髙欲令軍装以重戎府故授以本州)
(團練使滿坐觀腰鞬禮成驩甚相視而笑後房燕樂卜/夜縦談予忝司徒之賔時獲末坐初中丞自尚書屯田)
(員外郎出守踵其武者今給事中穆公代給事者/右丞段公予不佞繼右丞之後故曰襲餘芳焉)
　　　　送韋秀才道沖赴制舉
驚禽一辭巢棲息無少安秋扇一離手流塵蔽霜紈故
<pb:KR4c0051_WYG_028-8a>
侣不可追涼風日已寒逺逢杜陵士别盡平生歡逐客
無印綬楚江多芷蘭因君時暇遊長鋏不復彈閱書南
軒霽絙瑟清夜䦨萬境身外寂一桮腹中寛伊昔𤣥宗
朝冬卿冠鴛鸞肅穆升内殿從容領儒冠游夏無措詞
陽秋垂不刋至今羣玉府學者空縱觀世人希徳門揭
若攀峯巒之子向明訓鏘如振琅玕一旦西上書斑裳
拂征鞍荆臺宿莫雨漢水浮春瀾君門起天中多士如
星攅烟霞覆雙闕抃舞羅千官清漏滴銅壺仙厨下雕
<pb:KR4c0051_WYG_028-8b>
盤熒煌仰金榜錯落飛濡翰古來長䇿人所歎遭時難
一鳴從此始相望青雲端
　　　　送李䇿秀才還湖南因寄幕中親故兼簡衡
　　　　　州吕八郎中
深春風日浄争長幽鳥鳴僕夫前致辭門有白面生攝
衣相問訊解帶坐南榮端志見眉睫苦言發精誠因出
懐中文調孤詞亦清悄如促柱弦掩抑多不平乃言本
蜀士世降岷山靈前人秉懿文髙視來上京曳綬司徒
<pb:KR4c0051_WYG_028-9a>
府所從信國楨析薪委空林善響難繼聲何處翳附郭
幾人思郈城雲天望喬木風水悲流萍前與計吏西始
列貢士名森然就筆札從試春官卿帝城岐路多萬足
伺晨星茫茫風塵中工拙同有營寒女勞夜織山苗榮
寸莖侯門方撃鍾衣褐誰將迎弱羽果摧頽壯心鬱怦
怦諒無蟠木容聊復蓬累行昨日訊靈龜繇言利艱貞
當求捨拔中必在審已明誓將息薄遊焦思窮筆精蒔
蘭在幽渚安得揚棻馨曰余摧落者散質負華纓一聆
<pb:KR4c0051_WYG_028-9b>
苦辛詞再動伊鬱情身棄言不重愛才心尚驚恨無羊
角風使爾化北溟論罷情益親涉旬忘歸程日攜邑中
客閒眺江上城晝渴命金壘宵談轉璿衡蕙風香麈尾
月露濡桃笙忽被戒羸驂薄言事南征火雲蔚千里旅
思浩已盈湘江含碧虚衡嶺浮翠晶豈伊山水異適與
人事并油幕似崑丘粲然疊瑶瓊庾樓見清月孔坐多
緑&KR0812;復有衡山守本自雲龍庭至和在靈府發越侔咸
英一麾出營陽惠彼嗤嗤氓隼旟辭瀟水居者皆涕零
<pb:KR4c0051_WYG_028-10a>
惟昔與伊人交歡在夙齡一從雲雨散滋我鄙恡萌北
渚不堪愁南音誰復聴離憂若去水浩漾無時停嘗聞
祝融峯上有神禹銘古石琅玕姿祕文螭虎形聖功奠
逺服神物擁休禎賢人在其下仿像疑蓬瀛君行歴郡
齋大袂拂雙旌飾容遇朗鑒肝鬲可以呈昔日焉相如
臨卭坐盡傾勉君刷羽翰蚤取凌青冥
　　　　送張盥赴舉(并引/)
古人以偕受學為同門友今人以借升名為同年友其
<pb:KR4c0051_WYG_028-10b>
語熟見搢紳者皆道焉余於張盥為丈人由是道也曩
吾見爾之始生以老成為祝今吾見爾之成人以未立
為憂吾不幸嚮所謂同年友當其盛時聫袂齊鑣亘絶
九<md:KR4c0051_SBCK_009-1a>¶衢若屏風然今來落落如曙星之相望借曰㑹合不
煩異席可長太息哉然而尚書右丞衞大受兵部侍郎
武庭碩二君者當時偉人咸萬夫之望足以訂十朋之
多也第如京師無騷騷爾無&KR0008;&KR0008;爾時秋也吾為若叩
商之謳幸有感夫二君子
<pb:KR4c0051_WYG_028-11a>
爾生始懸弧我作坐上賔引箸舉湯餅祝詞天麒麟今
成一丈夫坎軻愁風塵長裾來謁我自號廬山人道舊
與撫孤悄然傷我神依依見眉睫嘿嘿含悲辛永懐同
年友追想出谷晨三十二君子齊飛陵烟旻曲江一㑹
時後㑹已彫淪況今三十載閲世難重陳盛時一已過
來者日日新不如揺落樹重有明年春火後見琮璜霜
餘識松筠肅機乃獨秀武部亦絶倫爾今持我詩西見
二重臣成賢必念舊保貴在安貧清時為丞郎氣力侔
<pb:KR4c0051_WYG_028-11b>
陶鈞乞取斗升水因之雲漢津
　　　　送裴處士應制舉(并引/)
晉人裴昌禹讀書數千巻於周官小戴禮尤邃性是古
敢言雖侯王不能卑下故與世相參差凡抵有位以索
合行天下幾(户依/反)遍常歎諸侯莫可遊欲一見天子而
未有路㑹今年詔書徵賢良昌禹大喜以為盡可以豁
平生搏髀爵躍曰一觀雲龍庭足矣繇是裹三月糧而
西徂咨余以七言為西遊之資藉耳
<pb:KR4c0051_WYG_028-12a>
裴生久在風塵裏氣勁言髙少知已注書曽學鄭司農
歴國多於孔夫子往年訪我到連州無窮絶境終日遊
登山雨中試蠟屐入洞夏裏披貂裘白帝城邊又相遇
斂翼三年不飛去忽然結束如秋蓬自稱對䇿明光宫
人言䇿中説何事掉頭不荅看飛鴻彤庭翠松迎曉日
鳯銜金牓雲間出中貴腰鞭立傾酒宰臣委佩觀揺筆
古稱射䇿如彎弧一發偶中何時無由來草澤無忌諱
努力滿挽當雲衢憶得童年識君處嘉禾驛後聫牆住
<pb:KR4c0051_WYG_028-12b>
垂鈎鬭得王餘魚蹋芳共登蘇小墓此事今同夢想間
相看一笑且開顔老大希逢舊鄰里為君扶病到方山
　　　　和州送錢侍御自宣州幕拜官便於華州覲
　　　　　省
五綵繡衣裳當年正相稱春風舊闗路歸去真多興蘭
陔行可採蓮府猶回瞪楊家紺幰迎(侍御即王/相公貴壻)謝守瑶
華贈(宣州崔相公/有詩贈行)御街草泛灎臺栢烟含凝曽是平昔
遊無因理歸乗
<pb:KR4c0051_WYG_028-13a>
　　　　將赴汝州途出浚下留辭李相公
長安舊遊四十載鄂渚一别十四年後來富貴已零落
嵗寒松栢猶依然初逢貞元尚文主雲闕天池共翔舞
相看却數六朝臣屈指如今無四五夷門天下之咽喉
昔時往往生瘡疣聫翩舊相來鎮壓四海吐納皆通流
久别凡經幾多事何由説得平生意千思萬慮盡如空
一笑一言真可貴世間何事最殷勤白頭將相逢故人
功成名遂㑹歸老請向東山為近隣
<pb:KR4c0051_WYG_028-13b>
　　　　送令狐相公自僕射出鎮南梁
夏木正隂成戎装出帝京沾襟辭闕淚回首别鄉情雲
樹襃中路風烟漢上城前旌轉谷去後騎蹋橋聲久領
鴛行重無嫌虎綬輕終當提一筆再入副蒼生
　　　　送趙中丞自司金外郎轉官參山南令狐僕
　　　　　射幕府(趙氏兄弟皆/僕射門客)
緑樹滿襃斜西南蜀路賒驛門臨白社縣道過黄花相
府開油幕門生逐絳紗行看布政後還從入京華
<pb:KR4c0051_WYG_028-14a>
　　　　奉送裴司徒令公自東都留守再命太原(本/封)
　　　　　(晉國公兩任/相去十六年)
星使出闗東兵符賜上公山河歸舊國管籥換離宫行
色旌旗動軍聲鼓角雄愛棠餘故吏騎竹見新童漢壘
三秋静邊塵萬里空其如天下望旦夕詠清風
　　　　奉送李户部侍郎自河南尹再除本官歸闕
昔年内署振雄詞今日東都結去思宫女猶傳洞簫賦
國人先詠衮衣詩華星却復文昌位别鶴重歸太一池
<pb:KR4c0051_WYG_028-14b>
想到金門待通籍一時驚喜見風儀
　　　　送蘄州李郎中赴任
楚闗蘄水路非賒東望雲山日夕佳薤葉照人呈夏簟
松花滿盌試新茶樓中飲興因明月江上詩情為晚霞
北地交親長引領蚤將𤣥鬢到京華
　　　　洛中春末送杜録事赴蘄州
尊前花下長相見明日忽為千里人君過午橋回首望
洛城猶自有殘春
<pb:KR4c0051_WYG_028-15a>
　　　　夜宴福建盧侍御宅因送之鎮
暫駐旌旗洛水隄綺筵紅燭醉蘭閨美人美酒長相逐
莫怕猿聲發建溪
　　　　洛中送崔司業使君扶侍赴唐州
緑野方城路殘春柳絮飛風鳴驌驦馬日照老萊衣洛
苑魚書至江村雁户歸相思望淮水雙鯉不應稀
　　　　送河南皇甫少尹赴絳州
祖帳臨周道前旌指晉城午橋羣吏散亥字老人迎詩
<pb:KR4c0051_WYG_028-15b>
酒同行樂别離方見情從兹洛陽社吟詠欠書生
　　　　送前進士蔡京赴學究科(時舊相楊/尚書掌選)
耳聞戰鼓帶經鋤振發名聲自里閭已是世間能賦客
更攻窻下絶編書朱門達者誰能識絳帳諸生盡不如
幸遇天官舊丞相知君無翼上空虚
　　　　送唐舍人出鎮閩中
暫辭鴛鷺出蓬瀛忽擁貔貅鎮粤城閩嶺夏雲迎皂葢
建溪秋樹映紅旌山川逺地由來好富貴當年别有情
<pb:KR4c0051_WYG_028-16a>
了却人間婚嫁事復歸朝右作公卿
　　　　送盧處士歸嵩山别業
世業嵩山隠雲深無四鄰藥鑪燒姹女酒&KR0034;貯賢人曉
日華隂霧秋風函谷塵送君從此去鈴閤少談賔
　　　　送李友路秀才赴舉
誰憐相門子不語望秋山生長紈綺内辛勤筆硯間榮
親在名字好學棄宫班佇俟明年桂髙堂開笑顔
　　　　送國子令狐博士赴興元覲省
<pb:KR4c0051_WYG_028-16b>
相門才子髙陽族學省清資五品官諌院過時榮棣萼
謝庭歸去蹋芝蘭山頭花帶烟嵐晚棧底江涵雪水寒
伯仲到家人盡賀栁營蓮府遞相歡
　　　　送李二十九兄員外赴邠寜使幕
家襲韋平身業文素風清白至今貧南宫通籍新郎吏
西候從戎舊主人城外草黄秋有雪烽頭煙静虜無塵
鼎門為别霜天晚賸把離觴三五巡
　　　　送分司陳郎祗召直史館重修三聖實録
<pb:KR4c0051_WYG_028-17a>
蟬鳴官樹引行車言自成周赴玉除逺取南朝貴公子
重修東觀帝王書常時載筆窺金匱暇日登樓到石渠
若問舊人劉子政如今頭白在商於
　　　　送李中丞赴楚州
緹騎朱旗入楚城士林皆賀振家聲兒童但喜迎賢守
故吏猶應記小名萬頃水田連郭秀四時煙月映淮清
憶君初得崑山玉同向揚州攜手行
　　　　送李庚先輩赴選
<pb:KR4c0051_WYG_028-17b>
一家何啻十朱輪諸父雙飛秉大鈞曽脱素衣參幕客
却為精舍讀書人離筵洛水侵桮色征路函闗向晚塵
今日山公舊賔主知君不負帝城春
　　　　送廖參謀東遊二首
九陌逢君又别離行雲别鶴本無期望嵩樓上忽相見
看過花開花落時
繁花落盡君辭去緑草垂楊引征路東道諸侯皆故人
留連必是多情處
<pb:KR4c0051_WYG_028-18a>
　　　　送從弟郎中赴浙西(并引/)
從弟三復十餘年間凡三為浙右從事往年主公入相
薦敭登朝中復從公鎮南未幾而罷昨以尚書外郎奉
使至洛旋承新命改轅而東三從公皆在舊地徵諸故
事夐無其倫故賦詩贈之以志異也
銜命出尚書新恩換使車漢庭無右者梁苑重歸歟又
食建業水曽依京口居(劉前軍傳云本/莒人世家京口)共經何限事賔
主兩如初
<pb:KR4c0051_WYG_028-18b>
　
　
　
　
　
　
　
　劉賔客文集巻二十八

<pb:KR4c0051_WYG_029-1a>
欽定四庫全書
　劉賔客文集巻二十九　　唐　劉禹錫　撰
　　送僧二十四首
　　　　贈别君素上人(并引/)
曩予習禮之中庸至不勉而中不思而得&KR0822;然知聖人
之徳學以至于無學然而斯言也猶示行者以室廬之
奥耳求其徑術以布武未易得也晚讀佛書見大雄念
物之普級寳山而梯之髙揭慧火巧鎔惡見廣疎便門
<pb:KR4c0051_WYG_029-1b>
旁求邪徑其所證入如舟沿川未始念於前而日逺矣
夫何勉而思之邪是余知穾(音/窈)奥於中庸啓鍵闗於内
典㑹而歸之猶初心也不知予者誚予困而後援佛謂
道有二焉夫悟不因人在心而已其證也猶喑人之享
太牢信知其味而不能形於言以聞于耳也口耳之間
兼寸耳尚不可使聞它人之不吾知宜矣開士君素偶
得予於所親一麻棲草千里來訪素以道眼視予予以
所視視之不由陛級攜手智地居數日告有得而行乃
<pb:KR4c0051_WYG_029-2a>
為詩以見志云
窮巷唯秋草髙僧獨扣門相歡如舊識問法到無言水
為風生浪珠非塵可昏去來皆是道此别不銷魂
　　　　送深法師遊南岳(上人本在/資聖寺)
師在白雲鄉名登善法堂十方傳句偈八部㑹壇場飛
錫無定所寳書留舊房唯應銜草雁相送至衡陽
　　　　廣宣上人寄在蜀與韋令公唱和詩巻因以
　　　　　令公手札答詩示之
<pb:KR4c0051_WYG_029-2b>
碧雲佳句久傳芳曽向成都住草堂振錫常過長者宅
披文猶帶令公香一時風景添詩思八部人天入道場
若許相期同結社吾家本自有柴桑
　　　　送僧仲剬東遊兼寄呈靈澈上人
釋子道成神氣閑住持曽上清涼山晴空禮拜見真像
金毛五髻卿雲間西遊長安𨽻僧籍本是門前曲江碧
松間白月照寳書竹下香泉灑瑶席前時學得經綸成
奔馳象馬開禪扄髙筵談柄一麾拂講下聴徒如醉醒
<pb:KR4c0051_WYG_029-3a>
舊聞南方多長老次第來入荆門道荆州本自重彌天
南朝塔廟猶依然宴坐東陽枯樹下經行居止故臺邊
忽憶遺民社中客為我衡陽駐飛錫講罷同尋相鶴經
閑來共蠟登山屐一旦揚眉望沃州自言王謝許同遊
慿將雜擬三十首寄與江南湯慧休
　　　　送僧元暠南遊(并引/)
予䇿名二十年百慮而無一得然後知世所謂道無非
畏途唯出世間法可盡心耳繇是在席硯者多旁行(胡/岡)
<pb:KR4c0051_WYG_029-3b>
(反/)四句之書備將迎者皆赤頿白足之侣罙入智地静
通還源客塵觀盡妙氣來宅内視胷中猶煎鍊然開士
元暠姓陶氏本丹陽居家世有人爵不藉其資於毗尼
禪那極細牢之義於中後日習總持之門妙音奮迅願
力昭荅雅聞子事佛而佞亟來相從或問師隳形之自
對曰小失怙恃推棘心以求上乗積四十年有羸老將
至而不懈始悲浚泉之有洌今痛防墓之未遷塗芻莫
備薪火恐滅諸相皆離此心長懸雖萬性歸佛盡為釋
<pb:KR4c0051_WYG_029-4a>
種如何入海無復水名然其一切智者豈遺百行求無
量義者寜容㫁思今聞南諸侯雅多大士思扣以苦調
而希其末光無容至前有足悲者予聞是説已力不足
而悲有餘因為詩以送之庶乎踐霜露者聆之有惻
寳書飜譯學初成振錫如飛白足輕彭澤因家凡幾世
靈山預㑹是前生傳鐙已悟無為理濡露猶懐罔極情
從此多逢大居士何人不願解珠瓔
　　　　送如智法師遊辰州兼寄許評事
<pb:KR4c0051_WYG_029-4b>
前日過蕭寺看師上講筵都人禮白足施者散金錢方
便無非教經行不廢禪還知習居士發論達彌天
　　　　贈長沙讃頭陀
外道邪山千萬重真言一發盡摧峯有時明月無人夜
獨向昭潭制惡龍
　　　　送慧則法師上都因呈廣宣上人(并引師精/浄名經)
佛示滅後大弟子演聖言而成經傳心印曰法承法而
能專曰宗由宗而分教曰友坐而攝化者勝義皆空之
<pb:KR4c0051_WYG_029-5a>
宗也行而宣教者摧破邪山之友也釋子慧則生於像
季思濟劫濁乃學於一友開彼羣迷以為盡妙理者莫
如法門變凡夫者莫如佛土悟無染者莫如散花故業
于浄名深達實相自京師涉漢沔歴鄢郢登熊湘聴徒
百千耳感心化法無住道行而歸顧予有社内之因故
言别之日愛縁瞥起時也秋盡詠江淹雜擬以送之前
見宣上人為我多謝
昨日東林看講時都人象馬蹋瑠璃雪山童子應前世
<pb:KR4c0051_WYG_029-5b>
金粟如來是本師一錫言歸九城路三衣曽拂萬年枝
休公久别如相問楚客逢秋心更悲
　　　　秋日過鴻舉法師寺院便送歸江陵(并引/)
梵言沙門猶華言去欲也能離欲則方寸地虚虚而萬
景入入必有所泄乃形乎詞詞妙而深者必依于聲律
故自近古而降釋子以詩聞于世者相踵焉因定而得
境故翛然以清由慧而遣詞故粹然以麗信禪林之蘤
萼而誡河之珠璣耳初鴻舉學詩於荆郢間私試竊詠
<pb:KR4c0051_WYG_029-6a>
發於餘習葢榛楛之翠羽弋者未之眄焉今年至武陵
二千石始竒之有起予之歎以方袍親絳紗者十有餘
旬繇是名稍聞而藝愈變閏八月余步出城東門謁仁
祠而鴻舉在焉與之言移時因告以將去且曰貧道雅
聞東諸侯之工為詩者莫若武陵今幸承其話言如得
法印寳山之下宜有所持豈徒衣裓之中衆花而已余
聞是説乃叩商而吟成一章章八句郡守以坐嘯餘詠
激清徵而應之師其行乎足以資一時中之學矣
<pb:KR4c0051_WYG_029-6b>
看畫長廊遍尋僧一徑幽小池兼鶴浄古木帶蟬秋客
至茶煙起禽歸講席收浮杯明日去相望水悠悠
　　　　重送鴻舉赴江陵謁馬逢侍御
西北秋風彫蕙蘭洞庭波上碧雲寒茂陵才子江陵住
乞取新詩合掌看
　　　　送僧方及南謁柳員外(并引/)
九江僧方及既出家依厈山一時中頗屬詩以攄思古
詩人暨今號為能賦有輒求其詞吟呻之拳拳然多多
<pb:KR4c0051_WYG_029-7a>
益嗜影不出山者十年常登最髙峯四望天海沖然有
逺遊之志頓錫而言曰神馳而形閡者方内之徒及吾
無方間於何者繇是耳得必目探之意行必身隨之雲
遊鳥仚(虚筵/反)無迹而逺予為連州居無何而方及至出
裓中詩一篇以貺予其詞甚富留一嵗觀其行結矩如
教益多之一旦以行日來告且曰雅聞鳥咮之下有賢
諸侯願躋其門如蹈十地敢乞詞以抵之予唯而賦顧
其有重請之色起於顔間耳
<pb:KR4c0051_WYG_029-7b>
昔事廬山逺精舍虎溪東朝陽照瀑水樓閣虹霓中騁
望羨游雲振衣若秋蓬舊房閉松月逺思吟江風古寺
歴頭陀竒峯攀祝融南登小桂嶺卻望歸塞鴻衣裓貯
文章自言學雕蟲搶榆念陵厲覆籄圖穹崇逺郡多暇
日有詩訪禪宫石門聳峭絶竹院含空濛幽響滴巖溜
晴芳飄野叢海雲懸&KR0275;母山果屬狙公忽憶吴興郡白
蘋正葱蘢願言挹風采邈若窺華嵩桂水夏瀾急火山
宵熖紅三衣濡菵露一錫飛煙空勿謂飜譯徒不為文
<pb:KR4c0051_WYG_029-8a>
雅雄古來賞音者樵爨得孤桐(按狙公宜斥賦芧者而/越絶書有猿公張衡賦)
(南都有猿父長嘯之句古文士又/云權父繇是而言謂猿為父舊矣)
　　　　贈日本僧智藏
浮桮萬里過滄溟遍禮名山適性靈深夜降龍潭水黒
新秋放鶴野田青身無彼我那懐土心㑹真如不讀經
為問中華學道者幾人雄猛得寜馨
　　　　贈眼醫婆羅門僧
三秋傷望逺終日泣途窮兩目今先暗中年似老翁看
<pb:KR4c0051_WYG_029-8b>
朱漸成碧羞日不禁風師有金箆術如何為發蒙
　　　　海陽湖别浩初師(并引/)
瀟湘間無土山無濁水民乗是氣往往清慧而文長沙
人浩初生既因地而清矣故去葷洗慮剔顛毛而壊其
衣居一都之殷易與士㑹得執外教盡捐苛禮自公侯
守相必賜其清問耳目灌注習浮於性而里中兒賢適
與浩初比者嬰冠帶豢妻子吏得以乗陵之汩没天慧
不得自奮莫可望浩初之清光於侯門上坐第自吟羨
<pb:KR4c0051_WYG_029-9a>
而已浩初益自多其術尤勇於近達者而歸之往年之
臨賀唁侍郎楊公留嵗餘公遺以七言詩手筆于素前
年省柳儀曹于龍城又為賦三篇皆章書今復來連山
以前所得雙南金出於裓亟請余賡之按師為詩頗清
而奕棋至第三品二道皆足以取幸於士大夫宜薰餘
習以深入也㑹吴郡以山水冠世海陽又以竒甲一州
師慕道於泉石宜篤故攜之以嬉及言旋復引與共載
於湖上奕於樹石間以植沃州之因縁且賦詩具道其
<pb:KR4c0051_WYG_029-9b>
事
近郭有殊境獨遊常鮮懽逢君駐緇錫觀白稱林巒湖
滿景方霽野香春未闌愛泉移席近聞石輟棋看風止
松猶韻花繁露晚乾橋形出樹曲巖影落池寒(湘東架/險凡四)
(橋山下出泉逗嵓為池泓澄可愛/者不可遍舉故狀其境以貽好事)别路千嶂裏詩情莫
雲端它年買山處似此得隳官
　　　　觀棋歌送儇師西遊
長沙男子東林師閒讀藝經工奕棋有時凝思如入定
<pb:KR4c0051_WYG_029-10a>
暗覆一局誰能知今年訪余來小桂方袍袖中貯新勢
山城無事愁日長白晝懵懵眠匡牀因君臨局看鬭智
不覺遲景沈西牆自從山人遇樵子直到開元王長史
前身後身付餘習百變千化無窮已初疑磊落曙天星
次見搏撃三秋兵雁行布陳衆未曉虎穴得子人皆驚
行盡三湘不逢敵終日饒人損機格自言臺閣有知音
悠然逺起西遊心商山夏木隂寂寂好處裵&KR0966;駐飛錫
忽思争道畫平沙獨笑無言心有適藹藹京城在九天
<pb:KR4c0051_WYG_029-10b>
貴遊豪士足華筵此時一行出人意賭取聲名不要錢
　　　　贈别約師(并引/)
荆州人文約市井生而雲鶴性故去葷為浮圖生寤而
證入與南抵六祖始生之墟得遺教甚悉今年訪余于
連州且曰貧道昔浮湘川㑹柳儀曹謫零陵宅于佛寺
幸聫棟而居者有年繇是時人大士得落耳界夫聞為
見因今日之來曩時之因耳時儀曹牧柳州與八句贈
别
<pb:KR4c0051_WYG_029-11a>
師逢吴興守相伴住禪扄春雨同栽樹秋鐙對講經廬
山曽結社桂水逺揚舲話舊還惆悵天南望柳星
　　　　送鴻舉師江南(并引/)
始余謫朗州爾時是師振麻衣斐然而前持文篇以為
僧贄唧唧而清如蟲吟秋自然之響無有假合有足佳
者故為賦二章以聲之距今年遇于建平赤&KR0008;益蕃文
思益深而内外學益富既訊已探裓中出前所與詩閱
之紙勞墨瘁與我同來因思夫苒苒之光渾渾之輪時
<pb:KR4c0051_WYG_029-11b>
而言有初中後之分日而言有今昨明之稱身而言有
幼壯艾之期乃至一謦欬一彈指中際皆具何必求三
生以異身邪然而視余之文昔與今有莛楹之别視余
之書昔與今有鈞石之懸視余之仕昔與今乃唯阿之
差耳豈有工拙之數存乎其間哉葢可勉而進者與日
月而至矣彼儻來外物雖日月無能至焉是嵗師告余
遊江西復為賦七言以為遊地爾
禪客學禪兼學文出山初似無心雲從風巻舒來處處
<pb:KR4c0051_WYG_029-12a>
繚繞巴山不得去山州古寺好閒居讀盡龍王宫裏書
使君灘頭揀石硯白帝城邊尋野蔬忽然登髙心瞥起
又欲浮桮信流水烟波浩淼魚鳥情東去三千三百里
荆門硤㫁無盤渦湘平漢濶清光多廬山霧開見瀑布
江西月浄聞漁歌鍾陵八部多名守半是西方社中友
與師相見便談空想得髙齋獅子吼
　　　　送霄韻上人遊天台
曲江僧向松江見又道天台看石橋鶴戀故巢雲戀岫
<pb:KR4c0051_WYG_029-12b>
比君猶自不逍遙
　　　　送義舟師卻還黔南(并引/)
黔之鄉在秦楚為争地近世人多過言其幽荒以談笑
聞者又從而張皇之猶夫束蕰逐原燎或近乎語妖適
有沙門義舟道黔江而來能畫地為山川及條其風俗
纎悉可信且曰貧道以一錫遊它方衆矣至黔而不知
其逺始遇前節使而聞今節使益賢而文故其佐多才
士摩圍之下曳裾秉筆彬然與兔園同風蕃僧以外學
<pb:KR4c0051_WYG_029-13a>
嗜篇章時或攝衣為末至客其來也約王人乗秋風而
還今乞詞以颺之如捧意珠行住坐卧知相好耳余曰
唯命筆為七言以應之
黔江秋水浸雲霓獨泛慈航路不迷猿狖窺齋林葉動
蛟龍聞呪浪花低如蓮半偈心常悟問菊新詩手自攜
常説摩圍似靈鷲卻將山屐上丹梯
　　　　送景𤣥師東歸(并引/)
廬山僧景𤣥袖詩一軸來謁往往有句輕而遒如鶴雛
<pb:KR4c0051_WYG_029-13b>
襹䙕未有六翮而步舒視逺戞然一唳乃非泥滓間物
獻詩已斂裓而辭且曰其來也與故山秋為期夫丐者
僧事也今無它請唯文是求故賦一篇以代瓔珞耳
東林寺裏一沙彌心愛當時才子詩山下偶隨流水出
秋來卻赴白雲期灘頭躡屐挑沙菜路上停舟讀古碑
想到舊房抛錫杖小松應有過檐枝
　　　　送元曉上人歸稽亭
重疊稽亭路山僧歸獨行逺峯斜日影本寺舊鐘聲徒
<pb:KR4c0051_WYG_029-14a>
侣問新事烟雲含别情應誇乞食處蹋遍鳯凰城
　　　　送惟良上人(并引/)
以貌窺天者曰乾然健單于然而髙以數迎天者曰其
用四十有九天果以有形而不能脱乎數立象以推莢
既成而遺之古所謂神交造物者非空言耳軒皇受天
命其佐皆聖人故得之惟唐繼天徳如黄帝有外臣一
行亦聖之徒與刋歴考元書成化去今丹徒人惟良生
而能知非自外求以乾坤之莢當十期之數凝神運指
<pb:KR4c0051_WYG_029-14b>
上感躔次視𤣥黄溟涬無倪有常絶機泯知獨以神㑹
數起於復之初九音生乎黄鍾之宫積微本隠言與化
合夫天人之數極而含變變而靡不通神趨鬼懾不足
駭也惟良得一行之道故亦慕其為外臣謬謂余為世
間聰明孑孑來訪初以説合至于不言言息而理冥復
申之以嗟歎曰師其庶幾乎信神與之而不能測神之
所以付信術通之而不能知術之所以淺哉余聞乎曽
井蛙醯雞之不若也長慶四年冬十一月甲子語至夜
<pb:KR4c0051_WYG_029-15a>
艾遂為詩以志焉
髙齋灑寒水是夕山僧至𤣥牝無闗鎖瓊書捨文字鐙
明香滿室月午霜凝地語到不言時世間人盡睡
　　　　送元簡上人適越
孤雲出岫本無依勝境名山即是歸久向吴門遊好寺
還思越水洗塵機浙江濤驚師子吼稽嶺峯疑靈鷲飛
更入天台石橋路垂珠璀璨拂三衣
　　　　送宗宻上人歸南山草堂寺因詣河南尹白
<pb:KR4c0051_WYG_029-15b>
　　　　　侍郎
宿習脩來得慧根多聞第一卻忘言自從七祖傳心印
不要三乗入便門東泛滄江尋古跡西歸紫閣出塵喧
河南白尹大檀越好把真經相對飜
　
　
　
　劉賔客文集巻二十九

<pb:KR4c0051_WYG_030-1a>
欽定四庫全書
　劉賔客文集巻三十　　　唐　劉禹錫　撰
　　哀挽悲傷三十八首
　　　　徳宗神武孝文皇帝挽歌二首
出震清多難乗時播大鈞操弦調六氣揮翰動三辰運
偶升天日哀深率土人瑶池無轍跡誰見屬車塵
鳯翣擁銘旌威遲異吉行漢儀陳祕器楚挽咽繁聲駐
綍辭清廟凝笳背直城唯應留内傳知是向蓬瀛
<pb:KR4c0051_WYG_030-1b>
　　　　敬宗睿武昭愍孝皇帝挽歌三首
寳歴方無限仙期忽有涯事親崇漢禮傳聖法殷家晚
出芙蓉闕春歸棠棣華玉輪今日動不是畫雲車
任賢勞夢寐登位富春秋欲逐東人幸寜虞杞國憂長
楊收羽騎太液泊龍舟唯有衣冠在年年愴月遊
講學金華殿親耕鈎盾田侍臣容諫獵方士信求仙虹
影俄侵日龍&KR1046;不上天空餘水銀海長照夜鐙前
　　　　文宗元聖昭獻孝皇帝挽歌三首
<pb:KR4c0051_WYG_030-2a>
繼體三才理承顔九族親禹功留海内殷歴付天倫調
露曲長在秋風詞尚新本支方百代先讓棣華春
月落宫車動風凄儀仗閒路唯瞻鳯翣人尚想龍顔御
宇方無事乗雲遂不還聖情悲望處兄日下西山
享國十五載升天千萬年龍鑣仙路逺騎吹禮容全日
下初陵外人悲舊劒前周南有遺老掩淚望秦川
　　　　故相國燕國公于司空挽歌二首
彤弓封舊國黒矟繼前功十年鎮南雍九命作司空池
<pb:KR4c0051_WYG_030-2b>
臺樂事盡簫鼓葬儀雄一代英豪氣曉㪚白楊風
隂山貴公子來塟五陵西前馬悲無主猶帶朔風嘶漢
水青山郭襄陽白銅蹄至今有遺愛日暮人悽悽
　　　　重至衡陽傷柳儀曹(并引/)
元和乙未嵗與故人栁子厚臨湘水為别栁浮舟適栁
州余登陸赴連州後五年余從故道出桂嶺至前别處
而君没於南中因賦詩以投弔
憶昨與故人湘江岸頭别我馬映林嘶君颿轉山滅馬
<pb:KR4c0051_WYG_030-3a>
嘶循故道颿滅如流電千里江蘺春故人今不見
　　　　謫居悼往二首
邑邑何邑邑長沙地卑濕樓上見春多花前恨風急猿
愁腸㫁叫鶴病翹趾立牛衣獨自眠誰哀仲卿泣
鬱鬱何鬱鬱長安逺於日終日念鄉闗燕來鴻復還潘
岳嵗寒思屈平顦顇顔殷勤望歸路無雨即登山
　　　　哭吕衡州時余方謫居
一夜霜風彫玉芝蒼生望絶士林悲空懐濟世安人略
<pb:KR4c0051_WYG_030-3b>
不見男婚女嫁時遺草一函歸太史旅墳三尺近要離
朔方徙嵗行當滿欲為君刋第二碑
　　　　遙傷段右丞(江湖舊遊/南宫交代)
江海多豪氣朝廷有直聲何言馬蹄下一旦是佳城
　　　　傷桃源薛道士
壇邊松在鶴巢空白鹿閑行舊逕中手植紅桃千樹發
滿山無主任春風
　　　　王思道碑堂下作
<pb:KR4c0051_WYG_030-4a>
蒼蒼宰樹起寒烟尚有威名海内傳四府舊聞多故吏
幾人垂淚拜碑前
　　　　遙傷丘中丞(并引/)
河南丘絳有詞藻與余同升進士科從事鄴下不幸遇
害故為傷詞
鄴下殺才子蒼忙寃氣凝枯楊映漳水野火上西陵馬
鬛今無所龍門昔共登何人為弔客唯是有青蠅
　　　　傷獨孤舍人(并引/)
<pb:KR4c0051_WYG_030-4b>
貞元中余以御史監祠事河南獨孤生始仕為奉禮郎
有事宗廟郊畤必與之俱繇是甚熟及余謫武陵九年
間獨孤生仕至中書舍人視草禁中上方許以宰相元
和十年春余祗召抵京師次都亭日舍人疾不起余聞
因作傷詞以為弔
昔别一年少今悲䘮國華逺來同社燕不見早梅花
　　　　途次敷水驛伏覩華州舅氏昔日行縣題詩
　　　　　處潸然有感
<pb:KR4c0051_WYG_030-5a>
昔日股肱守朱輪兹地遊繁華曰已謝章句此空留蔓
草佳城閉故林棠樹秋今來重垂淚不忍過西州
　　　　湖南觀察使故相國袁公挽歌三首
五驅龍虎節一入鳯凰池令尹自無喜羊公人不疑天
歸京兆日葉下洞庭時湘水秋風至凄涼吹素旗
丹旐發江臯人悲雁亦號湘南罷亥市漢上改詞曹表
墓雙碑立尊名一字褒常聞平楚獄為報里門高
返葬三千里荆衡達帝畿逢人即故吏拜奠盡沾衣地
<pb:KR4c0051_WYG_030-5b>
得青烏相賔驚白鶴飛五公碑尚在今日亦同歸
　　　　代靖安佳人怨二首(并引/)
靖安丞相武公居里名也元和十一年六月公將朝夜
漏未盡三刻騎出里門遇盜薨于牆下初公為郎余為
御史繇是有舊故今守于逺服賤不可以誄又不得為
歌詩聲于楚挽故代作佳人怨以埤于樂府
寳馬鳴珂蹋曉塵魚文匕首犯車茵適來行哭里門外
昨夜華堂歌舞人
<pb:KR4c0051_WYG_030-6a>
秉燭朝天遂不回路人彈指望髙臺牆東便是傷心地
夜夜秋螢飛去來
　　　　傷愚溪三首(并引/)
故人柳子厚之謫永州得勝地結茅樹蔬為沼沚為臺
榭目曰愚溪柳子没三年有僧遊零陵告余曰愚溪無
復曩時矣一聞僧言悲不能自勝遂以所聞為七言以
寄恨
溪水悠悠春自來草堂無主燕飛回隔簾惟見中庭草
<pb:KR4c0051_WYG_030-6b>
一樹山榴依舊開
草聖數行留壁壊木奴千樹屬鄰家唯見里門通徳榜
殘陽寂寞出樵車
柳門竹巷依依在野草青苔日月多縱有鄰人解吹笛
山陽舊侣更誰過
　　　　碧澗寺見元九侍御和展上人詩有三生之
　　　　　句因以和
廊下題詩滿壁塵塔前松樹已鱗皴古來唯有王文度
<pb:KR4c0051_WYG_030-7a>
重見平生竺道人
　　　　傷秦姝行(并引/)
河南房開士前為虞部郎中為余話曰我得善筝人于
長安懐逺里其後開士為赤縣牧容州求國工而誨之
藝工而夭今年開士遺予新詩有悼佳人之目顧予知
所自也惜其有良妓獲所從而不克久乃為傷詞以貽
開士
長安二月花滿城插花女兒㺯銀筝南宫仙郎下朝晚
<pb:KR4c0051_WYG_030-7b>
曲頭駐馬聞新聲馬蹄逶遲心蕩&KR0222;髙樓已逺猶頻望
此時意重千金輕鳥傳消息紺輪迎芳筵銀燭一相見
淺笑低鬟初目成蜀弦錚摐指如玉皇帝弟子常家曲
青牛文梓赤金簧玫瑰寳柱秋雁行斂蛾收袂凝清光
抽弦緩調怨且長八鸞鏘鏘渡銀漢九雛威鳯鳴朝陽
曲終韻盡意不足餘思悄絶愁空堂從郎鎮南别城闕
樓船理曲瀟湘月馮夷躚躚舞渌波鮫人出聴停綃梭
北池含煙瑶草短萬松亭下清風滿(北池萬松皆/容州勝槩)秦聲
<pb:KR4c0051_WYG_030-8a>
一曲此時聞嶺泉嗚咽南雲㫁來自長陵小市東舜華
零落瘴江風侍兒掩泣收銀甲鸚鵡不言愁玉籠博山
鑪中香自滅鏡奩塵暗同心結從此東山非昔遊長嗟
人與弦俱絶
　　　　夔州竇員外使君見示悼妓詩顧余嘗識之
　　　　　因命同作
前年曽見兩鬟時今日驚吟悼妓詩鳯管學成知有籍
龍媒欲换歎無期空廊月照常行地後院花開舊折枝
<pb:KR4c0051_WYG_030-8b>
寂寞魚山青草裏何人更立智瓊祠
　　　　竇夔州見寄寒食日憶故姬小紅吹笙因和
　　　　　之
鸞聲窈眇管參差清韻初調衆樂隨幽院妝成花下㺯
髙樓月好夜深吹忽驚莫槿飄零盡唯有朝雲夢想期
聞道今年寒食日東山舊路獨行遲
　　　　傷循州渾尚書
貴人淪落路人哀碧海連天丹旐回遙想長安此時節
<pb:KR4c0051_WYG_030-9a>
朱門深巷百花開
　　　　哭龎京兆(少年有俊氣嘗/擢制科之首)
俊骨英才氣襃然䇿名飛步冠羣賢逢時已自致髙位
得疾還因倚少年天上别歸京兆府人間空歎茂陵阡
今朝繐帳哭君處前日見鋪歌舞筵
　　　　再傷龎尹
京兆歸何處章臺空暮塵可憐鸞鏡下哭殺畫眉人
　　　　哭王僕射相公(名播時兼/鹽鐵暴薨)
<pb:KR4c0051_WYG_030-9b>
于侯一日病滕公千載歸門庭颯已變風物慘無輝羣
吏謁新府舊賔沾素衣歌堂忽暮哭賀雀盡驚飛
　　　　傷韋賔客縝(自工部尚/書除賔客)
韋公八十餘位至六尚書五福唯無富一生誰得如桂
枝攀最久蘭省出仍初海内時流盡何人動素車
　　　　再經故元九相公宅池上作
故池春又至一到一傷情雁鶩羣猶下蛙蠙衣已生竹
叢身後長臺勢雨來傾六尺孤安在人間未有名
<pb:KR4c0051_WYG_030-10a>
　
　
　
　
　
　
　
　
<pb:KR4c0051_WYG_030-10b>
　
　
　
　
　
　
　
　劉賔客文集巻三十

<pb:KR4c0051_WYG_031-1a>
欽定四庫全書
　劉賔客外集巻一　¶　　　唐　劉禹錫　撰
　　詩
　　　　翰林白二十二學士見寄詩一百篇因以荅
　　　　　貺
吟君遺我百篇詩使我獨坐形神馳玉琴清夜人不語
琪樹春朝風正吹郢人斤斵無痕跡仙人衣裳棄刀尺
世人方内欲相尋行盡四維無處覔
<pb:KR4c0051_WYG_031-1b>
　　　　始至雲安寄兵部韓侍郎中書白舍人二公
　　　　　近曽逺守故有屬焉
天外巴子國山頭白帝城波清蜀村盡雲散荒臺傾迅
瀨下哮吼兩岸勢争衡隂風鬼神過暴雨蛟龍生硤斷
見孤邑江流照飛甍蠻軍撃嚴鼓筰馬引雙旌¶望闕遙
拜舞分庭備將迎銅符一以合文墨紛來縈暮色四山
起愁猿數處聲重闗羣吏散靜室寒燈明故人青霞意
飛舞集蓬瀛昔曽在池籞應知魚鳥情
<pb:KR4c0051_WYG_031-2a>
　　　　白舍人自杭州寄新詩有栁色春蔵蘇小家
　　　　　之句因而戲酬兼寄浙東元相公
錢塘山水有竒聲暫謫仙官領百城女妓還聞名小小
使君誰許喚卿卿鼇驚震海風雷起蜃鬬噓天樓閣成
莫道騷人在三楚文星今向斗牛明
　　　　春日書懐寄東洛白二十二楊八二庶子
曽向空門學坐禪如今萬事盡忘筌眼前名利同春夢
醉裏風情敵少年野草芳菲紅錦地遊絲撩亂碧羅天
<pb:KR4c0051_WYG_031-2b>
心知洛下閒才子不作詩魔即酒顛
　　　　白舍人見酬拙詩因以寄謝
雖陪三品散班中資歴従來事不同名姓也曽鐫石柱
詩篇未得上屏風甘陵舊黨凋零盡魏闕新知禮數崇
烟水五湖如有伴猶應堪作釣魚翁
　　　　白舍人曹長寄新詩有遊宴之盛因以戲酬
蘇州刺史例能詩西掖今來替左司二八城門開道路
五千兵馬引旌旗水通山寺笙歌去騎過虹橋劍㦸隨
<pb:KR4c0051_WYG_031-3a>
若共呉王鬭百草不如應是欠西施
　　　　蘇州白舍人寄新詩有歎早白無兒之句因
　　　　　以贈之
莫嗟華髮與無兒却是人間久逺期雪裏髙山頭白早
海中仙果子生遲于公必有髙門慶謝守何煩曉鏡悲
幸免如新分非淺祝君長咏夢熊詩(髙山本髙于門使/之髙二義故殊古)
(之詩流/曉此)
　　　　和汴州令狐相公到鎮改月偶書所懐二十
<pb:KR4c0051_WYG_031-3b>
　　　　　二韻
受脤新梁苑和羮舊傅巖援毫動星宿垂釣取韜鈐赤
奕三川至歡呼百姓瞻緑油貔虎擁青紙鳯皇銜外壘
曽無警中㕑亦罷監推誠人自服去殺令逾嚴赳赳容
皆飾幡幡口盡鉗為兄憐庾翼選婿得蕭咸鬱屈咽喉
地駢臻水陸兼渡橋鳴紺幰入肆颺雲帆端月當中氣
東風應逺占管弦喧夜景燈燭掩寒蟾酒每傾三雅書
能發百函詞人羞布鼓逺客獻貂襜歌榭白團扇舞筵
<pb:KR4c0051_WYG_031-4a>
金縷衫旌旗遙一簇舄履近相攙花樹當朱閣晴河逼
翠簾暎鏁窺艷艷隔袖見纎纎謝傅何由接桓伊定不
凡應憐郡齋老旦夕鑷霜髯
　　　　白太守行
聞有白太守棄官歸舊谿蘇州十萬户盡作嬰兒啼太
守駐行舟閶門草萋萋揮袂謝啼者依然兩眉低朱户
非不崇我心如重狴華池非不清意在寥廓栖夸者竊
在怪賢者黙思齊我為太守行題在隠起珪
<pb:KR4c0051_WYG_031-4b>
　　　　詶樂天揚州初逢席上見贈
巴山楚水悽凉地二十三年棄置身懐舊空吟聞篴賦
到鄉翻似爛柯人沈舟側畔千帆過病樹前頭萬木春
今日聴君歌一曲暫憑杯酒長精神
　　　　同樂天登棲靈寺塔
步步相攜不覺難九層雲外倚闌干忽然語笑半天上
無限遊人舉眼看
　　　　罷郡歸洛途次山陽留辭郭中丞使君
<pb:KR4c0051_WYG_031-5a>
自到山陽不許辭髙齋日夜有佳期管絃正合看書院
語笑方酬各詠詩銀漢雪晴褰翠幕清淮月影落金巵
洛陽歸客明朝去容趂城東花發時
　　　　楚州開元寺北院枸杞臨井繁茂可觀羣賢
　　　　　賦詩因以繼和
僧房藥樹依寒井井有香泉樹有靈翠黛葉生籠石甃
殷紅子熟照銅瓶枝繁本是仙人杖根老新成瑞犬形
上品功能甘露味還知一勺可延齡
<pb:KR4c0051_WYG_031-5b>
　　　　和樂天鸚鵡
養來鸚鵡觜初紅宜在朱樓繡户中頻學喚人縁性慧
偏能識主為情通斂毛睡足難銷日嚲翅愁時願見風
誰遣聰明好顔色事須安置入深籠
　　　　嵗杪將發楚州呈樂天
楚澤雪初霽楚城春欲歸清淮變寒色逺樹含清暉原
野巳多思風霜潛減威與君同旅鴈北向刷毛衣
　　　　洛中逢白監同話遊梁之樂因寄宣武令狐
<pb:KR4c0051_WYG_031-6a>
　　　　　相公
曽經謝病各遊梁今日相逢憶孝王少有一身兼將相
更能四面占文章開顔坐内催飛盞迴首庭中看舞槍
借問風前兼月下不知何客對胡床
　　　　河南王少尹宅燕張常侍白舍人兼呈盧郎
　　　　　中李員外二副使
將星夜落使星來三省清臣到外臺事重各銜天子詔
禮成同把故人盃捲簾松竹雪初霽滿院池塘春欲迴
<pb:KR4c0051_WYG_031-6b>
第一林亭迎好客殷勤莫惜玉山頽
　　　　鶴歎二首(并序/)
友人白樂天去年罷呉郡挈雙鶴雛以歸余相遇于揚
子津閒翫終日翔舞調態一符相書信華亭之尤物也
今年春樂天為祕書監不以鶴隨置之洛陽第一旦予
入門問訊其家人鶴軒然來睨如記相識裵&KR0966;俛仰似
含情顧慕填膺而不能言者因作鶴歎以贈樂天
寂寞一雙鶴主人在西京故巢呉苑樹深院洛陽城徐
<pb:KR4c0051_WYG_031-7a>
引竹間步逺含雲外情誰憐好風月鄰舍夜吹笙(東鄰/即王)
(家/)
丹頂宜承日霜翎不染泥愛池能久立看月未成棲一
院春草長三山歸路迷主人朝謁早貪養汝南雞
　　　　有所嗟二首
庾令樓中初見時武昌春柳似腰肢相逢相笑盡如夢
為雨為雲今不知
鄂渚濛濛烟雨㣲女郎䰟逐暮雲歸只應長在漢陽渡
<pb:KR4c0051_WYG_031-7b>
化作鴛鴦一隻飛
　　　　答樂天臨都驛見贈
北固山邊波浪東都城裏風塵世事不同心事新人何
似故人
　　　　再贈樂天
一政政官軋軋一年年老駸駸身外名何足算别來詩
且同吟
　　　　和裴相公傍水閒行
<pb:KR4c0051_WYG_031-8a>
為愛逍遙第一篇時時閒步賞風烟看花臨水心無事
功業成來二十年
　　　　和宣武令狐相公郡齋對新竹
新竹脩翛韻曉風隔牕依砌尚䝉籠數間素壁初閒後
一段清光入座中敧枕閒看知自適含毫朗咏與誰同
此君若欲長相見政事堂東有舊叢
　　　　答白刑部聞新蟬
蟬聲未發前巳自感流年一入凄凉耳如聞斷續絃晴
<pb:KR4c0051_WYG_031-8b>
清依露葉晚急畏霞天何事秋卿咏逢時亦悄然
　　　　和裴相公寄白侍郎求雙鶴
皎皎華亭鶴來隨太守船(白君罷具郡太/守攜雙鶴來)青雲意長在
滄海到經年留滯清洛苑裵&KR0966;明月天何如鳯池上雙
舞入祥烟
　　　　和樂天送鶴上裴相公别鶴之作
昨日看成送鶴詩髙籠提出白雲司朱門乍入應迷路
玉樹容棲莫揀枝雙舞庭中花落處數聲池上月明時
<pb:KR4c0051_WYG_031-9a>
三山碧海不歸去且向人間呈羽儀
　　　　終南秋雪
南嶺見秋雪千門生早寒閒時乗馬望髙處巻簾看霧
散瓊枝出日斜鉛粉殘偏宜曲江上倒影入清瀾
　　　　闕下待傳㸃呈諸同舍
禁漏晨鐘聲欲絶旌旗組綬影相交殿含佳氣當龍首
閣倚晴天見鳯巢山色蔥蘢丹檻外霞光泛灧翠松梢
多慙再入金門籍不敢為文學解嘲
<pb:KR4c0051_WYG_031-9b>
　　　　和樂天早寒
雨引苔侵壁風驅葉擁堦久留閒客話宿請老僧齋酒
甕新陳接書籖次第排翛然自有處搖落不傷懐
　　　　和樂天以鏡換酒
把取菱花百鍊鏡換他竹葉十旬杯嚬眉厭老終難去
蘸甲須歡便到來妍醜太分迷忌諱松喬俱傲絶嫌猜
校量功力相千萬好去從空白玉臺
　　　　同樂天送河南馮尹學士
<pb:KR4c0051_WYG_031-10a>
可憐玉馬風流地暫輟金貂侍從才閣上掩書劉向去
門前脩刺孔融來崤陵路靜寒無雨洛水橋長晝起雷
共羨府中棠棣好先於城外百花開
　　　　同白二十二贈王山人
愛名之世忘名客多事之時無事身古老相傳見來久
嵗年雖變貌常新飛章上達三清路受籙平交五嶽神
笑聴鼕鼕朝暮鼓只能催得市朝人
　　　　題集賢閣
<pb:KR4c0051_WYG_031-10b>
鳯池西畔圖書府玉樹玲瓏景氣閒長聴餘風送天樂
時登髙閣望人寰青山雲繞欄干外紫殿香來步武間
曽是先賢翔集地每看壁記一慙顔
　　　　杏園花下詶樂天見贈
二十餘年作逐臣歸來還見曲江春遊人莫笑白頭醉
老醉花間有㡬人
　　　　和令狐相公初歸京國賦詩言懐
凌雲羽翮掞天才揚歴中樞與外臺相印昔辭東閣去
<pb:KR4c0051_WYG_031-11a>
將星還拱北辰來殿庭捧日彯纓入閣道看山曳履迴
口不言功心自適吟詩釀酒待花開
　　　　曲江春望
鳯城烟雨歇萬象含佳氣酒後人倒狂花時天似醉三
春車馬客一代繁華地何事獨傷懐少年曽得意
　　　　和令狐相公春日尋花有懐白侍郎閣老
芳菲滿雍州鸞鳳許同遊花逕須深入時光不少留色
鮮由樹嫩枝亞為房稠靜對仍持酒髙看特上樓晴宜
<pb:KR4c0051_WYG_031-11b>
連夜賞雨便一年休共憶秋官處餘霞曲水頭
　　　　和樂天南園試小樂
閒步南園烟雨晴遙聞絲竹出牆聲欲抛丹筆三川去
先教清商一部成花木手栽偏有興歌詞自作别生情
多才遇景皆能咏當日人傳滿鳳城
　　　　和樂天春詞
新粧粉面下朱樓深鎖春光一院愁行到中庭數花朶
蜻蜓飛上玉搔頭
<pb:KR4c0051_WYG_031-12a>
　　　　和嚴給事聞唐昌觀玉蕋花下有游仙二絶
玉女來看玉蕋花異香先引七香車攀枝弄雪時迴顧
驚怪人間日易斜
雪蕋瓊絲滿院春衣輕步步不生塵君平簾下徒相問
長伴吹簫别有人
　　　　歎水别白二十二
水至清盡美従一勺至千里利人利物時行時止道性
浄皆然交情淡如此君遊金谷堤上我在石渠署裏兩
<pb:KR4c0051_WYG_031-12b>
心相憶似流波潺湲日夜無窮巳
　　　　答樂天戲贈
才子聲名白侍郎風流雖老尚難當詩情逸似陶彭澤
齋日多如周太常矻矻將心求浄法時時偷眼看春光
知君技癢思歡讌欲倩天魔破道場
　　　　同樂天送令狐相公赴東都留守(自户部/尚書拜)
尚書劍履出明光居守旌旗赴洛陽世上功名兼將相
人間聲價是文章衙門曉闢分天仗賔幕初開辟省郎
<pb:KR4c0051_WYG_031-13a>
從發坡頭向東望春風處處有甘棠(自華陵至河/南皆故林也)
　
　
　
　
　
　
　
<pb:KR4c0051_WYG_031-13b>
　
　
　
　
　
　
　
　劉賔客外集巻一

<pb:KR4c0051_WYG_032-1a>
欽定四庫全書
　劉賔客外集巻二　　　　唐　劉禹錫　撰
　　詩
　　　　同樂天和微之深春二十首(同用家花/車斜四韻)
何處深春好春深萬乗家宫門皆映栁輦路盡穿花池
色連天漢城形象帝車旌旗暖風裏獵獵向西斜
何處深春好春深阿母家瑤池長不夜珠樹正開花橋
峻通星渚樓暄近日車層城十二闕相對日西斜
<pb:KR4c0051_WYG_032-1b>
何處深春好春深執政家恩光貪捧日貴重不看花玉
饌堂交印沙隄柱礙車多門一巳閉直道更無斜
何處深春好春深大鎮家前旌光照日後騎蹙成花節
院收衙隊毬場簇看車廣筵歌舞散書號夕陽斜
何處深春好春深貴戚家櫪嘶無價馬庭發有名花欲
進宫人食先薫命婦車晚歸長帶酒冠葢甚傾斜
何處深春好春深恩澤家爐添龍腦炷綬結虎頭花賔
客珠成履嬰孩錦縛車畫堂簾幕外來去燕飛斜
<pb:KR4c0051_WYG_032-2a>
何處深春好春深京兆家人眉新柳葉馬色醉桃花盜
息無鳴鼓朝迴自走車能令帝城外不敢逕由斜
何處深春好春深刺史家夜闌猶命樂雨甚亦尋花傲
客多憑酒新姬苦上車公門吏散後風擺㦸衣斜
何處深春好春深羽客家芝田繞舍色杏樹滿山花雲
是淮王宅風為列子車古壇操簡處一逕入林斜
何處深春好春深小隠家芟庭留野菜撼樹去狂花醉
酒一千日貯書三十車推衾従露體不敢有餘斜
<pb:KR4c0051_WYG_032-2b>
何處深春好春深富室家唯多貯金帛不擬負鶯花國
樂呼聨轡行㕑載滿車歸來看理曲燈下寳釵斜
何處深春好春深豪士家多沽味濃酒貴買色深花巳
臂鷹隨馬連催妓上車城南踏青處村落逐原斜
何處深春好春深貴胄家迎呼偏熟客㨂選最多花飲
饌開華幄笙歌出鈿車興酣罇易罄連瀉酒瓶斜
何處深春好春深唱第家名傳一紙牓興管九衢花薦
聴諸侯樂來隨計吏車杏園抛曲處揮袖向風斜
<pb:KR4c0051_WYG_032-3a>
何處深春好春深少婦家能偷新禁曲自剪入時花追
逐同遊伴平章貴價車従來不墮馬故遣髻鬟斜
何處深春好春深幼女家雙鬟梳頂髻兩面綉裙花粧
壊頻臨鏡身輕不占車鞦韆爭次第牽拽綵繩斜
何處深春好春深蘭若家當香收百葉養蜜近梨花野
逕宜行藥遊人盡駐車菜園籬落短遙見桔橰斜
何處深春好春深老宿家小欄圍蕙草髙架引藤花四
字香書印三乗壁畫車遲迴聴句偈雙樹晚隂斜
<pb:KR4c0051_WYG_032-3b>
何處深春好春深種蒔家分畦十字水接樹兩般花櫛
比裁籬槿咿啞轉井車可憐髙處望棊布不曽斜
何處深春好春深稚子家爭騎一竿竹偷折四鄰花笑
撃羊皮鼓行牽犢頷車中庭貪夜戲不覺玉繩斜
　　　　刑部白侍郎謝病長告改賔客分司以詩贈
　　　　　别
鼎食華軒到眼前拂衣髙坐豈徒然九霄路上辭朝客
四皓叢中作少年他日卧龍終得雨今朝放鶴且沖天
<pb:KR4c0051_WYG_032-4a>
洛陽舊有衡茆在亦擬抽身伴地仙
　　　　遙賀白賔客分司初到洛中戲呈馮尹
西辭望花去東占洛陽才度嶺無歸思看山不懊來冥
鴻何所慕遼鶴乍飛迴洗竹通新逕攜琴上舊臺塵埃
長者轍風月故人杯聞道龍門峻還因上客開
　　　　和留守令狐相公答白賔客
蛟龍和風吹樹枝商山逸客出闗時身無拘束起長晚
路足交親行自遲官拂象筵終日待私將雞黍㡬人期
<pb:KR4c0051_WYG_032-4b>
君來不用飛書報萬户先従紙貴知
　　　　始聞蟬有懐白賔客去嵗白有聞蟬見寄詩
　　　　　云秪應催我老兼遣報君知之句
蟬韻極清切始聞何處悲人含不平意景值欲秋時此
嵗方晼晚誰家無别離君言催我老已是去年詩
　　　　憶樂天
尋常相見意殷勤别後思量夢更頻每遇登臨好風景
羨他天性少人情
<pb:KR4c0051_WYG_032-5a>
　　　　樂天寄洛下新詩兼喜微之欲到因以抒懐
　　　　　也
松間風未起萬葉不自吟池上月未來清輝同夕隂宫
徵不獨運塤箎自相尋一従别樂天詩思日已沈吟君
洛中作精絶百錬金乃知孤鶴情月露為知音微之従
東來威鳯鳴歸林羨君先相見一豁平生心
　　　　月夜憶樂天兼寄微之
今宵帝城月一望雪相似遙想洛陽城清光正如此知
<pb:KR4c0051_WYG_032-5b>
君當此夕亦望鏡湖水展轉相憶心月明千萬里
　　　　酬鄆州令狐相公官舍言懐見寄兼呈樂天
詞人各在一涯居聲味雖同跡自疎佳句傳音多好事
尺題稀鴈不便書已通戎畧逢黄石仍占星文耀碧虛
聞説朝天在來嵗霸陵春色待來車
　　　　吟白樂天哭崔兒二篇愴然寄贈
吟君苦調我霑纓能使無情盡有情四望車中心未釋
千秋亭下賦初成庭梧已有雛棲處池鶴今無子和聲
<pb:KR4c0051_WYG_032-6a>
従此期君比瓊樹一枝吹折一枝生
　　　　答樂天所寄咏懐且適其枯樹之歎
衙前有樂饌常精宅内連池酒甚傾自是官髙無狎客
不論年長少歡情驪龍含被探珠去老蚌胚還應月生
莫羨三春桃與李桂花成實向秋榮
　　　　白侍郎大尹自河南寄示池北新葺水齋即
　　　　　事招賔十四韻兼命同作
公府有髙政新齋池上開再吟佳句後一似畫圖來結
<pb:KR4c0051_WYG_032-6b>
搆疎林下寅縁曲岸隈緑波穿户牖碧甃疊瓊瓌幽異
當軒滿清光繞砌迴潭心澄晚鏡渠口起晴雷瑤草縁
堤種松烟上島栽遊魚驚撥刺浴鷺喜毰毸為客烹林
笋因僧採石苔酒缾常不罄書案任成堆簷外青雀舫
坐中鸚鵡杯蒲根抽九節蓮萼捧重臺芳訊此時到勝
遊何日陪共譏呉太守自占洛陽才
　　　　赴蘇州酬别樂天
呉郡魚書下紫宸長安廏吏送朱輪二南風化承遺愛
<pb:KR4c0051_WYG_032-7a>
八咏聲名躡後塵梁氏夫妻為寄客陸家兄弟是州民
江城春日追隨處共憶東歸舊主人
　　　　贈樂天
一别舊遊盡相逢俱涕零在人雖晚達於樹似冬青痛
飲連宵醉狂吟滿坐聴終期抛印綬共占少㣲星
　　　　福先寺雪中酬别樂天
龍門賔客㑹龍宫東去旌旗駐上東二八笙歌雲幕下
三千世界雪花中離堂未暗排紅燭别曲含凄颺曉風
<pb:KR4c0051_WYG_032-7b>
才子従今一分散便將詩咏向呉儂
　　　　醉答樂天
洛城洛城何日歸故人故人今轉稀莫嗟雪裏暫時别
終擬雲間相逐飛
　　　　和樂天耳順吟兼寄敦詩
吟君新什慰蹉&KR0760;屈指同登耳順科鄧禹功成三紀事
孔融書就八年多巳經將相誰能爾抛却丞郎爭奈何
獨恨長洲數千里且隨魚鳥泛烟波
<pb:KR4c0051_WYG_032-8a>
　　　　到郡未浹日登西樓見樂天題詩因即事以
　　　　　寄(樂天自此郡/謝病西歸)
湖上收宿雨城中無盡塵樓依新柳貴池帶亂苔春雲
水正一望簿書來繞身烟波洞庭路愧彼扁舟人
　　　　早夏郡中書事
水禽渡殘月飛雨灑髙城華堂封嘉樹簾廡含曉清拂
鏡整危冠振衣步前楹將吏儼成列簿書紛來縈言下
辨曲直筆端破交爭虛懷詢病苦懐律操剽輕閽吏告
<pb:KR4c0051_WYG_032-8b>
無事歸來解簪纓高簾覆朱閣忽坐聞調笙
　　　　虎丘寺見元相公二年前題名愴然有詠(前/年)
　　　　　(滻橋送/之武昌)
滻水送君君不還見君題字虎丘山因知早貴兼才子
不得多時在世間
　　　　寄贈小樊
花面了頭十三四春來綽約向人時終須買取名春草
處處將來步步隨
<pb:KR4c0051_WYG_032-9a>
　　　　憶春草
憶春草處處多情洛陽道金谷園中見日遲銅駝陌上
迎風早河南大尹頻出難只得池塘十步看府門閉後
滿街月㡬處遊人草頭歇館娃宫外姑蘇臺鬱鬱芊芊
撥不開無風自偃君知否西子裙裾曽拂來
　　　　樂天寄憶舊遊因作報白君以答
報白君别來已渡江南春江南春色何處好燕子雙飛
故官道春城三百七十橋夾岸朱樓隔柳條了頭小兒
<pb:KR4c0051_WYG_032-9b>
蕩畫槳長袂女郎簪翠翹郡齋北軒巻羅幕碧池逶迤
遶畫閣池邊緑竹桃李花花下舞筵鋪彩霞呉娃足情
言語黠越客有酒巾冠斜坐中皆言白太守不負風光
向杯酒酒酣襞牋飛逸韻至今傳在人人口報白君相
思空望嵩丘雲其奈錢塘蘇小小憶君淚㸃石榴裙(白/君)
(在城近自/洛歸錢塘)
　　　　和白侍郎送令狐相公鎮太原
十萬天兵貂錦衣晉城風日斗生輝行臺僕射深恩重
<pb:KR4c0051_WYG_032-10a>
從事中郎舊路歸疊鼓蹙成汾水浪閃旗驚斷塞鴻飛
邊庭自此無烽火擁節還來坐翠微
　　　　秋夕不寐寄樂天
洞户夜簾巻華堂秋簟清螢飛過池影蛩思遶階聲老
枕知將雨髙窻報欲明何人諳此景逺問白先生
　　　　冬日晨興寄樂天
庭樹曉禽動郡樓殘㸃聲燈挑紅燼落酒暖白光生髮
少嫌梳利顔衰恨鏡明獨吟誰應和須寄洛陽城
<pb:KR4c0051_WYG_032-10b>
　　　　酬樂天見寄
元君後輩先零落崔相同年不少留華屋坐來能㡬日
夜臺歸去便千秋背時猶自居三品(三川呉/郎品同)得老終須
卜一丘(投老之日願/樂天為鄰)若使吾徒還早達亦應簫鼓入松
楸
　　　　答樂天見憶
興老無期約到來如等閒偏傷朋友盡移興子孫間筆
底心無毒盃前膽不□(呼闗/反)唯遺憶君夢飛過武牢闗
<pb:KR4c0051_WYG_032-11a>
　　　　和樂天誚失婢牓者
把鏡朝猶在添香夜不歸鴛鴦拂瓦去鸚鵡透籠飛不
逐張公子即隨劉武威新知正相樂従此脱青衣
　　　　樂天寄重和晚達冬青一篇因成再答
風雲變化饒年少光景蹉跎屬老夫秋隼自能凌汗漫
寒龜飲氣受泥塗東隅有失誰能免北叟之言豈便無
振臂猶堪一呼擲爭知掌下不成盧
　　　　河南白尹有喜崔賔客歸洛兼見懷長句因
<pb:KR4c0051_WYG_032-11b>
　　　　　而繼和
㡬年侍従作名臣却向青雲索得身朝士忽為方外士
主人仍是眼中人雙鸞遊處天京好五馬行時海嶠春
遙羨光隂不虛擲肯令絲竹暫生塵
　　　　和楊師臯給事傷小姬英英
見學胡琴見藝成今朝追想㡬傷情撚絃花下呈新曲
放撥燈前謝改名但是好花皆易落従來尤物不長生
鸞臺夜直衣衾冷雲雨無因入禁城
<pb:KR4c0051_WYG_032-12a>
　　　　和樂天洛下醉吟寄太原令狐相公兼見懷
　　　　　長句
舊相臨戎非稱意詞人作尹本多情従容自使邊塵靜
談笑不聞桴鼓聲章句新添塞下曲風流舊占洛陽城
昨來亦有呉趨詠惟寄東都與北京
　　　　郡齋書懷寄江南白尹兼簡分司崔賔客
謾讀圖書三十車年年為郡老天涯一生不得文章力
百口空為飽煖家綺季衣冠稱鬢面呉公政事副詞華
<pb:KR4c0051_WYG_032-12b>
還思謝病今歸去同醉城東桃李花
　　　　詶樂天七月一日夜即事見寄
夜樹風韻清天河雲彩輕故花多露草隔城聞鶴鳴搖
落従此始别離含逺情聞君當是夕倚瑟吟商聲外物
豈不足中懷向誰傾秋來念歸去同聴嵩陽笙
　　　　題于家公主舊宅
樹滿荒臺葉滿池簫聲一絶草蟲悲鄰家猶學宫人髻
園客爭偷御菓枝馬埒蓬蒿蔵狡兔鳯棲烟雨笑愁鴟
<pb:KR4c0051_WYG_032-13a>
何郎獨在無恩澤不似當初傅粉時
　　　　吟樂天自問愴然有作
親友闗心皆不見風光滿眼倍傷神洛陽城裏多池館
㡬處花開有主人
　　　　八月十五日夜半雲開然後翫月因詩一時
　　　　　之景兼呈樂天
半夜碧雲收中天素月流開城邀好客置酒賞新秋影
透衣香潤光凝歌黛愁斜輝猶可翫移宴上西樓
<pb:KR4c0051_WYG_032-13b>
　　　　秋日書懷寄白賔客
州逺雄無益年髙健亦衰興情逢酒在筋力上樓知蟬
噪芳意盡鴈來愁望時商山紫芝客應不向愁悲
　　　　詶樂天見貽賀金紫之什
久學文章含白鳯却因政事賜金魚郡人未識聞謠詠
天子知名與詔書珍重和詩呈錦繡願言歸計並園廬
舊來詞客多無位金紫同遊誰得如
　　　　詶樂天初冬早寒見寄
<pb:KR4c0051_WYG_032-14a>
乍起衣猶冷微吟帽半敧霜凝南至瓦雞唱後園枝洛
水碧雲曉呉宫黄葉時兩傳千里意書札不如詩
　　　　樂天見示傷微之敦詩晦叔三君子皆有深
　　　　　分因成是詩以寄
吟君歎逝雙絶句使我傷懐奏短歌世上空驚故人少
集中惟覺祭文多芳林新葉催陳葉流水前波讓後波
萬古到今同此恨聞琴淚盡欲如何
　　　　春池泛舟聨句
<pb:KR4c0051_WYG_032-14b>
鳯池新雨後池上好風光(上相公/禹錫)取酒愁春盡留賔喜
日長(度送/户部)柳絲迎畫舸水鏡寫雕梁(羣送賈/院長)潭洞迷仙
府烟霞認醉鄉(餗送張/司業)鶯聲隨雨語行色入壺觴(籍送/主客)
晚景含澄澈時芳得艷陽(禹錫/)飛鳬拂輕浪緑柳暗回
塘(度/)逸韻追安石髙居勝辟疆(羣/)杯停新令舉詩動綵
牋忙(餗/)顧謂同來客歡遊不可忘(籍/)
　　　　杏園聨句
杏園千樹欲隨風一醉同人此暫同(羣上/司空)老態忽忘絲
<pb:KR4c0051_WYG_032-15a>
管裏衰顔宜解酒杯中(絳上白/二十二)曲江日暮殘紅在翰苑
年深舊事空(居易上/主客)二十四年流落者故人相引到花
叢(禹錫/)
　　　　花下醉中聨句
共醉風光地花飛落酒杯(絳送劉/二十八)殘春猶可賞晚景莫
相催(禹錫送/白侍郎)酒幸年年有花應嵗嵗開(居易送兵/部相公)且當
金韻擲莫遣玉山頽(絳送庾/閣長)髙㑹彌堪惜良時不易陪
(承宣送/主客)誰能拉花住爭換得春回(禹錫送/吏部)我輩尋常有
<pb:KR4c0051_WYG_032-15b>
佳人早晚來(嗣復送/兵部)寄言三相府欲散且裵回(居易時/户部相)
(公同/㑹)
　　　　宴興慶池亭送白二十二東歸聨句
東洛言歸去西園告别來白頭青眼客池上手中杯(度/)
離瑟殷勤奏仙舟委曲回征輪今欲動賔閣為誰開(禹/)
(錫/)坐弄瑠璃水行登緑縟堆花低粧炤影萍散酒吹醅
(居易/)岸䕃新抽竹亭香欲變梅隨遊多笑傲遇勝且裵
&KR0966;(籍/)澄澈連天鏡潺湲出地雷林塘難共賞鞍馬莫相
<pb:KR4c0051_WYG_032-16a>
催(度/)信及魚還樂機忘鳥不猜晚晴槐起露新暑石添
苔(禹錫/)擬作雲泥别尤思頃刻陪歌停珠貫斷飲罷玉
峯頽(居易/)雖有逍遙志其如磊落才㑹當重入用此去
肯悠哉(籍/)
　　　　西池送白二十二東歸兼寄令狐相公聨句
促坐宴回塘送君歸洛陽彼都留上宰為我説中腸(度/)
威鳯池邊别冥鴻天際翔披雲見居守望日拜封章(禹/)
(錫/)春盡年華少舟通景氣長送行歡共惜寄逺意難忘
<pb:KR4c0051_WYG_032-16b>
(籍/)東道瞻軒蓋西園醉羽觴謝公深眷眄商皓信輝光
(行武/)舊徳推三友新篇代八行(缺/)
　　　　首夏猶清和聨句
記得謝家詩清和即此時(居易/)餘花數種在宻葉㡬重
垂(度/)芳謝人人惜隂成處處宜(禹錫/)水萍爭㸃綴梁燕
共追隨(行武/)亂蝶憐疎蕋殘鶯戀好枝(籍/)草香殊未歇
雲勢漸多竒(居易/)單服初寧體新篁已出籬(度/)與春為
别近覺日轉行遲(禹錫/)遶樹風光少侵階苔蘚滋(行武/)
<pb:KR4c0051_WYG_032-17a>
惟思奉歡樂長得在西池(籍/)
　　　　薔薇花聨句
似錦如霞色連春接夏開(禹錫/)波紅分影入風好帶香
來(度/)得地依東閣當階奉上台(行武/)淺深皆有態次第
暗相催(禹錫/)滿地愁英落縁堤惜棹迴(度/)芳濃濡雨露
明麗隔塵埃(行武/)似著燕脂染如經巧婦裁(居易/)奈花
無别計只有酒殘杯(籍/)
　　　　西池洛泉聨句
<pb:KR4c0051_WYG_032-17b>
東閣聴泉落能令野興多(行武/)散時猶帶沫淙處即跳
波(度/)徧洗磷磷石還驚泛泛鵞(籍/)色清塵不染光白月
相和(居易/)噴雪縈絲竹攅珠濺芰荷(禹錫/)對吟時合響
觸樹更搖柯(籍/)照圃紅分藥侵堦緑浸莎(居易/)日斜車
馬散餘韻逐鳴珂(禹錫/)
　　　　和樂天柘枝
柘枝本出楚王家玉面添嬌舞態奢鬆鬢改梳鸞鳯髻
新衫别織鬭雞紗鼓催殘拍腰身軟汗透羅衣雨㸃花
<pb:KR4c0051_WYG_032-18a>
畫席曲終辭别去便隨王母上烟霞
　　　　和樂天題真娘墓
薝蔔林中黄土堆羅襦繡黛巳成灰芳䰟雖死人不怕
蔓草逢春花自開幡蓋向風疑舞袖鏡燈臨曉似粧臺
呉王嬌女墳相近一片行雲應往來
　
　
　
<pb:KR4c0051_WYG_032-18b>
　
　
　
　
　
　
　
　劉賔客外集巻二

<pb:KR4c0051_WYG_033-1a>
欽定四庫全書
　劉賔客外集巻三　　　　唐　劉禹錫　撰
　　詩
　　　　客有話汴州新政書事寄令狐相公
天下咽喉今大寧軍城喜氣徹青冥庭前劒㦸朝迎日
筆底文章夜應星三省壁中題姓字萬人頭上見儀形
汴州忽復承平事正月看燈户不扃
　　　　和令狐相公郡齋對紫薇花
<pb:KR4c0051_WYG_033-1b>
明麗碧天霞丰茸紫綬花香聞荀令宅艷入孝王家㡬
嵗自榮樂髙情方歎嗟有人移上苑猶是占年華
　　　　令狐相公見示河中楊少尹贈答兼命繼之
兩首新詩百字餘朱絃玉磬韻難如漢家丞相重徵後
梁苑仁風一變初四面諸侯瞻節制八方通貨溢河渠
自従郄縠為元帥大將歸來盡把書
　　　　和令狐相公謝太原李侍中寄蒲桃
珍果出西域移根到北方昔年隨漢使今日寄梁王上
<pb:KR4c0051_WYG_033-2a>
相芳緘至行臺綺席張魚鱗含宿潤馬乳帶殘霜染指
鉛粉膩滿喉甘露香醖成十日酒味敵五雲漿咀嚼停
金盞稱嗟響畫堂慙非末至客不得一枝嘗
　　　　和令狐相公送趙常盈鍊師與中貴人同拜
　　　　　嶽及天台投龍畢却赴京師
銀璫謁者引蜺旌霞帔仙官到赤城白鶴迎來天樂動
金龍擲下海神驚元君伏奏歸中禁武帝親齋禮上清
何事夷門請詩送梁王文字上聲名
<pb:KR4c0051_WYG_033-2b>
　　　　令狐相公俯贈篇章斐然仰謝
鄂渚臨流别梁園衝雪來旅愁隨凍釋歡意待花開城
曉烏頻起池春鴈欲回飲和心自醉何必管絃催
　　　　詶令狐相公贈别
越聲長苦有誰聞老向湘山與楚雲海嶠新辭永嘉守
夷門重見信陵君田園松菊今迷路霄漢鴛鴻久絶羣
幸遇甘泉尚詞賦不知何客薦雄文
　　　　酬令狐相公寄賀遷拜之什
<pb:KR4c0051_WYG_033-3a>
邅迴二紀重為郎洛下遙分列宿光不見當闗呼早起
曽無侍史與焚香三花秀色通春幌十字清波遶宅牆
白首青衫誰比數相憐只是有梁王(相公昔曽以大僚/分司故有同病相)
(憐之/句)
　　　　酬令狐相公早秋見寄
公來第四秋樂國號無愁軍士遊書肆商人占酒樓熊
羆交黒矟賔客滿青油今日文章主梁王不姓劉
　　　　和令狐相公翫白菊
<pb:KR4c0051_WYG_033-3b>
家家菊盡黄梁國獨如霜瑩靜真琪樹分明對玉堂仙
人披雪&KR0769;素女不紅粧粉蝶來難見麻衣拂更香向風
搖羽扇含露滴瓊漿髙豔遮銀井繁枝覆象床桂叢慙
並發梅蕋妒先芳一入瑤華詠従兹播樂章
　　　　夏日寄宣武令狐相公
長憶梁王逸興多西園花盡興如何近來溽暑侵亭館
應覺清談勝綺羅境入篇章髙韻發風穿號令衆心和
承明欲謁先相報願拂朝衣逐曉珂
<pb:KR4c0051_WYG_033-4a>
　　　　令狐相公見示贈竹二十韻仍命繼和
髙人必愛竹寄興良有以峻節可臨戎虛心宜得士衆
芳信妍媚威鳯難棲止遂於鼙鼓間移植東南美封以
梁國土澆之浚泉水得地色不移凌空勢方起新青排
故葉餘粉籠疎理猶復隔牆藩何因出塵滓兹辰去前
蔽永日勞瞪視槭槭林已成熒熒玉相似親摹起心匠
洗滌在頥指曲直既瞭然孤髙何卓爾垂梢覆内屏迸
笋侵前戺妓席拂雲鬢賔階廕珠履抱琴恣閒翫執巻
<pb:KR4c0051_WYG_033-4b>
堪斜倚露下懸明璫風來韻清徵堅貞貫四候標格殊
百卉嵗晚當自知繁華豈云比古詩無贈竹髙唱従此
始一聴清瑤音崢然長在耳
　　　　和令狐相公入潼闗
寒光照旌節闗路曉無塵吏謁前丞相山迎舊主人東
瞻軍府靜西望&KR0239;書頻心共黄河水同昇天漢津
　　　　和令狐相公尋白閣老見留小飲因贈
傲士更逢酒樂天仍對花文章管星歴情興占年華宦
<pb:KR4c0051_WYG_033-5a>
達飜思退名髙却不誇惟存浩然氣相共賞烟霞
　　　　酬令狐相公雪中遊𤣥都見憶
好雪動髙情心期在玉京人披鶴&KR0769;出馬踏象筵行照
耀樓臺變淋漓松桂清𤣥都留五字使入步虛聲
　　　　和令狐相公以司空裴相見招南亭看雪四
　　　　　韻
重門不下闗樞務有餘閒上客同看雪髙亭盡見山瑞
呈霄漢外興入笑言間知是平陽㑹人人帶酒還
<pb:KR4c0051_WYG_033-5b>
　　　　和令狐相公别牡丹
平章宅裏一欄花臨到開時不在家莫道兩京非逺别
春明門外即天涯
　　　　酬令狐留守巡内至集賢院見寄
仙院文房隔舊宫當時盛事盡成空墨池半在頽垣下
書帶猶生蔓草中巡内因經九重苑裁詩又繼二南風
為兄手寫殷勤句遍歴三台各一通
　　　　和鄆州令狐相公春晚對花
<pb:KR4c0051_WYG_033-6a>
朱門退公後髙興對花枝望闕無窮思看書欲盡時含
芳朝競發凝艷晚相宜人意殷勤惜狂風豈得知
　　　　酬令狐相公春日言懐見寄
前陪看花處鄰里近王昌今想臨戎地旌旗出汶陽營
飛柳絮雪門耀㦸枝霜東望清河水心隨艑上郎
　　　　和令狐相公言懐寄河中楊少尹
章句慙非第一流世間才子暗陪遊呉宫已歎芙蓉死
(張司業詩云呉宫四面秋/江水天清露白芙蓉死)邊月空悲蘆管秋(李尚/書)任向
<pb:KR4c0051_WYG_033-6b>
洛陽稱傲吏(分司白/賔客)苦教河上領諸侯(天平/相公)石渠甘對
圖書老闗外楊公安穏不
　　　　遙和令狐相公坐中聞思帝鄉有感
當初造曲者為誰説得思鄉戀闕時滄海西頭舊丞相
停杯處分不須吹
　　　　酬令狐相公見寄
羣玉山頭住四年每聞笙鶴看諸仙何時得把浮丘袖
白日將昇第九天
<pb:KR4c0051_WYG_033-7a>
　　　　途次大梁雪中奉天平令狐相公書問兼示
　　　　　新什因思曩嵗従此拜辭形於短篇以申
　　　　　仰謝
逺守宦情薄故人書信來共曽花下别今獨雪中回紙
尾得新什眉頭還暫開此時同鴈鶩池上一徘徊
　　　　令狐相公自天平移鎮太原以詩申賀(相公/昔為)
　　　　　(并州/從事)
北都留守將天兵出入香街宿禁扃鼙鼓夜聞驚朔鴈
<pb:KR4c0051_WYG_033-7b>
旌旗曉動拂參星孔璋舊檄家家有叔度新歌處處聴
夷落遙知真漢相爭來屈膝看儀形
　　　　重酬前寄
邊烽寂寂盡收兵宫樹蒼蒼靜掩扃戎羯歸心如内地
天狼無角比凡星新成麗句開緘後便入清歌滿坐聴
呉苑晉祠遙望處可憐南北太相形
　　　　酬令狐相公秋懐見寄
寂寞蟬聲靜差池燕羽回秋鄰多越絶朔氣想臺駘相
<pb:KR4c0051_WYG_033-8a>
去數千里無因同一杯殷勤望飛鴈新自塞垣來
　　　　酬令狐相公六言見寄
巳嗟離别太逺更被光隂苦催呉苑燕辭人去汾川鴈
帶書來愁吟月落猶望憶夢天明未回今日便令歌者
唱兄詩送一杯
　　　　令狐相公自太原累示新詩因以酬寄
飛蓬巻盡塞雲寒戰馬閒嘶漢地寛萬里氷天無警急
一籠烽火報平安燈前妓樂留賔燕雪後山河出獵看
<pb:KR4c0051_WYG_033-8b>
珍重新詩逺相寄風情不似四登壇
　　　　酬太原令狐相公見寄
書信來天外瓊瑤滿匣中衣冠南渡逺旌節北門雄鶴
唳華亭月馬嘶榆塞風山川㡬千里惟有兩心同
　　　　酬令狐相公嵗暮逺懐見寄
别侣孤鶴怨沖天威鳯歸容光一以間夢想是耶非芳
訊逺彌重知音老更稀不如湖上鴈北向整毛衣
　　　　酬令狐相公親仁郭家花下即事見寄
<pb:KR4c0051_WYG_033-9a>
荀令園林好山公遊賞頻豈無花下侣逺望眼中人斜
日漸移影落英紛委塵一吟相思曲惆悵江南春
　　　　酬令狐相公首夏閒居書懐見寄
蕙草芳未歇緑槐隂巳成金罍唯獨酌瑤瑟有離聲翔
泳各殊勢篇章空寄情應憐三十載未變使君名(貞元/中自)
(郎官出守至/今三十一年)
　　　　酬令狐相公庭前白菊花謝偶書所懐見寄
數叢如雪色一旦冒霜開寒蕋差池落清香斷續來思
<pb:KR4c0051_WYG_033-9b>
深含别怨芳謝惜年催千里難同賞看看又早梅
　　　　酬令狐相公季冬南郊宿齋見寄
壇下雪初霽南城凍欲生齋心祠上帝髙步領名卿沐
浴含芳澤周旋聴佩聲猶憐廣平守寂寞竟何成
　　　　貞元中侍郎舅氏牧華州時余再忝科第前
　　　　　後由華覲謁陪登伏毒寺屢焉亦曽賦詩
　　　　　題於梁棟今典馮翊暇日登樓南望三峰
　　　　　浩然生思追想昔年之事因成篇題舊寺
<pb:KR4c0051_WYG_033-10a>
曽作闗中客頻經伏毒巖晴烟沙苑樹晚日渭川帆昔
是青春貌今悲白雪髯郡樓空一望含意巻髙簾
　　　　酬令狐相公杏花園下飲有懐見寄
年年曲江望花發即經過未飲心先醉臨風思倍多三
春看又盡兩地欲如何日望長安道空成勞者歌
　　　　和令狐相公春早朝回鹽鐵使院中作
柳動御溝清威遲堤上行城隅日未過山色雨初晴鶯
避傳呼起花臨府署明簿書盈几案要自有髙情
<pb:KR4c0051_WYG_033-10b>
　　　　令狐相公見示題洋州崔侍郎宅雙木𤓰花
　　　　　頃接侍郎同舍陪宴樹下吟翫來什輒成
　　　　　和章
金牛蜀路逺玉樹帝城春榮耀生華館逢迎欠主人簾
前疑小雪牆外麗行塵來去皆回首情深是徳鄰
　　　　和令狐僕射相公題龍回寺
兹地回鑾日皇家禪聖時路無胡馬跡人識漢官儀天
子旌旗度法王龍象隨知懷去家歎經此益遲遲(相公/家本)
<pb:KR4c0051_WYG_033-11a>
(咸陽有喬/木之思)
　　　　和令狐相公晚泛漢江書懐寄洋州崔侍郎
　　　　　閬州髙舍人二曹長
雨過逺山出江澄暮霞生因浮濟川舟遂作適野行郊
樹映緹騎水禽避紅旌田夫捐畚鍤織婦窺柴荆古岸
夏花發遙林晚蟬清沿洄方翫境鼓角巳登城部内有
良牧望中寄深情臨觴念佳期泛瑟動離聲寂寞一病
士夙昔接羣英多謝謫仙侣㡬時還玉京
<pb:KR4c0051_WYG_033-11b>
　　　　酬令狐相公使宅别齋初栽桂樹見懐之作
清淮南岸家山樹黒水東邊第一栽影近畫梁迎曉日
香隨緑酒入金杯根留本土依江潤葉起寒稜映月開
早晚隂成比梧竹九霄還放綵鵬來
　　　　令狐相公頻示新什早春南望遐想漢中因
　　　　　抒短章以寄情愫
軍城臨漢水旌斾起春風逺思見江草歸心看塞鴻野
花沿古道新葉映行宫惟有詩兼酒朝朝兩不同
<pb:KR4c0051_WYG_033-12a>
　　　　酬令狐相公見寄
才兼文武播雄名遺愛芳塵滿洛城身在行臺為僕射
書來甪里訪先生閒遊占得嵩山色醉臥髙聴洛水聲
千里相思難命駕七言詩裏寄深情
　　　　令狐相公春思見寄
一紙書封四句詩芳晨對酒逺相思長吟盡日西南望
猶及殘春花落時
　　　　令狐相公見示新栽蕙蘭二草之什兼命同
<pb:KR4c0051_WYG_033-12b>
　　　　　作
上國庭前草移來漢水潯朱門雖易地玉樹有餘隂豔
彩凝還泛清香絶復尋光華童子佩柔軟美人心惜晚
含逺思賞幽空獨吟寄言知音者一奏風中琴
　　　　和令狐相公南齋小讌聴阮咸
陋巷久蕪沈四絃有遺音雅聲發蘭室逺思含竹林座
絶衆賔語庭移芳樹隂飛觴助真氣寂聴無流心影似
白團扇調諧朱絃琴一毫不平意幽怨古猶今
<pb:KR4c0051_WYG_033-13a>
　　　　和令狐相公詠梔子花
蜀國花已盡越桃今已開色凝瓊樹倚香似玉京來且
賞同心處那憂别葉催佳人如擬詠何必待寒梅
　　　　酬令狐相公新蟬見寄
相去三千里聞蟬同此時清吟曉露葉愁噪夕陽枝忽
爾絃斷絶俄聞管參差洛橋碧雲晚西望佳人期
　　　　和令狐相公九日對黄白二菊花見懷
素萼迎寒秀金英帶露香繁華照旄鉞榮盛對銀黄琮
<pb:KR4c0051_WYG_033-13b>
璧交輝暎衣裳雜彩章晴雲遙葢覆秋蝶近悠揚空想
逢九日何由陪一觴滿叢佳色在未肯委嚴霜
　　　　城内花園頗曽遊翫令君居守亦有素期適
　　　　　春霜一夕委謝書實以答令狐相公見謔
樓下芳園最占春年年結侣採花頻繁霜一夜相撩冶
不似佳人似老人
　　　　令狐僕射與余投分素深縦山川阻峭然音
　　　　　問相繼今年十一月僕射疾不起聞予巳
<pb:KR4c0051_WYG_033-14a>
　　　　　承訃書寝門長慟後日有使者兩輩持書
　　　　　并詩計其日時已是卧疾手筆盈幅翰墨
　　　　　尚新詞一篇音韻彌切收淚握管以成報
　　　　　章雖廣陵之絃於今絶矣而葢泉之感猶
　　　　　庶聞焉焚之繐帳之前附于舊編之末
前日寢門慟至今悲有餘巳嗟萬花盡方見八行書滿
紙傳相憶裁詩怨索居危絃音有絶哀玉韻由虛忽歎
幽明異俄驚嵗月除文章雖不朽精魄竟焉如零淚霑
<pb:KR4c0051_WYG_033-14b>
青簡傷心見素車凄凉從此後無復望雙魚
　
　
　
　
　
　
　劉賔客外集巻三

<pb:KR4c0051_WYG_034-1a>
欽定四庫全書
　劉賔客外集巻四　　　　唐　劉禹錫　撰
　　詩
　　　　郡内書情獻裴侍中留守
功成頻獻乞身章擺落襄陽鎮洛陽萬乗旌旗分一半
八方風雨㑹中央兵符今奉黄公畧書殿曽隨翠鳯翔
心寄華亭一雙鶴日陪髙步繞池塘
　　　　詶樂天閒卧見寄
<pb:KR4c0051_WYG_034-1b>
散誕向陽眠將閑敵地仙詩情茶助爽藥力酒能宣風
碎竹間日露明池底天同年未同隠縁乞買山錢
　　　　詶樂天小亭寒夜有懷
寒夜隂雲起疎林宿鳥驚斜風閃燈影迸雪打窻聲竟
夕不能寐同年知此情漢皇無奈老何況本書生
　　　　奉和裴晉公凉風亭睡覺
驪龍睡後珠元在仙鶴行時步又輕方寸瑩然無一事
水聲來似玉琴聲
<pb:KR4c0051_WYG_034-2a>
　　　　和樂天閒園獨賞八韻前以蜂鶴拙句寄呈
　　　　　今辱蝸蟻妍詞見答因成小巧以取大咍
永日無人事芳園注興行陶廬樹可愛潘宅雨新晴傅
粉琅玕節薫香菡萏莖榴花裙色好桐子藥圓成柳蠧
枝偏亞桑閒葉再生睢盱欲鬬雀索漠不言鶯動植隨
四氣飛沈含五情槍榆與水擊小大强為名
　　　　詶樂天衫酒見寄
酒法衆傳呉米好舞衣偏向越羅輕動搖浮蟻香濃甚
<pb:KR4c0051_WYG_034-2b>
装束輕鴻意態生閱曲定知能自適舉杯應歎不同傾
終朝相憶終年别對景臨風無限情
　　　　兩何如詩謝裴令公贈别二首
一言一顧重重何如今日陪遊清洛苑昔年别入承明
廬
一東一西别别何如終期大冶再鎔鍊願託扶搖翔碧
虛
　　　　將之官留辭裴令公留守
<pb:KR4c0051_WYG_034-3a>
祖帳臨伊水前旌指渭河風烟里數少雲雨别情多重
疊受恩久邅迴如命何東山與東閣終異再經過
　　　　詶喜相遇同州與樂天替代
舊託松心契新交竹使符行年同甲子筋力羨丁夫别
後詩成帙攜來酒滿壺今朝停五馬不獨為羅敷(前章/所言)
(春草白君之舞/妓也故有此答)
　　　　奉和裴令公新成緑野堂即書
藹藹鼎門外澄澄洛水灣堂皇臨緑野坐卧看青山位
<pb:KR4c0051_WYG_034-3b>
極却忘貴功成欲愛閒官名思管籥心術去機闗禁苑
凌晨出園花及露攀池塘魚拔刺竹逕鳥綿蠻志在安
瀟灑嘗經歴險艱髙情方造適衆意望徵還好客交珠
履華筵舞玉顔無因隨賀燕翔集畫梁間
　　　　自左馮歸洛下詶樂天兼呈裴令公
新恩通籍在龍樓分務神都近舊丘自有園公紫芝侣
(時賔行四人/盡在洛中)仍追少傅赤松遊華林霜葉紅霞晚伊水
晴光碧玉秋更接東山文酒㑹始知江左未風流(王儉/云江)
<pb:KR4c0051_WYG_034-4a>
(左風流宰相/唯有謝安)
　　　　秋齋獨坐寄樂天兼呈呉方之大夫
空齋寂寂不生塵藥物方書繞病身纎草數莖勝静地
幽禽忽至似佳賔世間憂喜雖無定釋氏銷磨盡有因
同向洛陽閒度日莫教風景屬他人
　　　　和樂天齋戒月滿夜對道場偶懷詠
常脩清靜去繁華人識王城長者家案上香烟鋪貝葉
佛前燈焰透蓮花持齋已滿招閒客理曲先聞命小娃
<pb:KR4c0051_WYG_034-4b>
明日若過方丈室還應問為法來耶
　　　　呉方之見示獨酌小醉首篇樂天續有詶答
　　　　　皆含戲謔極至風流兩篇之中並䝉見屬
　　　　　輒呈濫吹益美來章
閒門共寂任張羅靜室同虛養太和塵世歡娯開意少
醉鄉風景獨遊多散金疎傅尋常樂枕麴劉生取次歌
計㑹雪中爭挈榼鹿裘鶴&KR0769;逓相過
　　　　詶樂天齋滿日裴令公置宴席上戲贈
<pb:KR4c0051_WYG_034-5a>
一月道場齋戒滿今朝華幄管絃迎銜杯本自多狂態
事佛無妨有佞名酒力半酣愁已散文鋒未鈍老猶爭
平陽不獨容賔醉聴取喧呼吏舍聲
　　　　詶樂天偶題酒瓮見寄
従君勇斷抛名後世路榮枯見㡬回門外紅塵人自走
甕頭清酒我初開三冬學任胷中有萬户侯須骨上來
何幸相招同醉處洛陽城裏好池臺
　　　　答裴令公雪中訝白二十二與諸公不相訪
<pb:KR4c0051_WYG_034-5b>
　　　　　之什
玉樹瓊樓滿眼新的知開閤待諸賔遲遲未去非無意
擬作梁園坐右人
　　　　詶樂天請裴令公開春加宴
髙名大位能兼有恣意遨遊是特恩二室烟霞成步障
三州風物是家園晨窺苑樹韶光動晚度河橋春思繁
絃管常調客常滿但逢花處即開樽
　　　　樂天示過敦詩舊宅有感一篇吟之泫然追
<pb:KR4c0051_WYG_034-6a>
　　　　　想昔事因成繼和以寄苦懐
凄凉同到故人居門枕寒流古木疎向秀心中嗟棟宇
蕭何身後散圖書本營歸計非無意唯算生涯尚有餘
忽憶前因更惆悵丁寧相約速懸車(敦詩與予及樂天/三人同甲子平生)
(相約同/休洛中)
　　　　呉方之見示聴江西故吏朱幼恭歌三篇頗
　　　　　有懐故林之思吟諷不足因而和之
侯家故吏歌聲發逸處能髙怨處低今嵗洛中無雨雪
<pb:KR4c0051_WYG_034-6b>
眼前風景是江西
　　　　閒坐憶樂天以詩問酒熟未
案頭開縹帙肘後檢青囊唯有達生理應無治老方減
書存眼力省事養心王君酒何時熟相攜入醉鄉
　　　　和樂天洛城春齊梁體八韻
帝城宜春入遊人喜意長草生季倫谷花出莫愁坊斷
雲發山色輕風漾水光樓前戲馬地樹下鬬雞場白頭
自為侣緑酒亦滿觴潘園觀種植謝墅閱池塘至門似
<pb:KR4c0051_WYG_034-7a>
隠逸過老不悲傷相問焉功徳銀黄遊故鄉
　　　　三月三日與樂天及河南李尹奉陪裴令公
　　　　　泛洛禊飲各賦十二韻
洛下今脩禊羣賢勝㑹稽盛筵陪玉鉉通籍盡金閨波
上神仙妓岸傍桃李蹊水嬉如鷺振歌響雜鶯啼歴覽
風光好沿洄意思迷棹歌能儷曲墨客競分題翠幄連
雲起香車向道齊人誇綾步障馬惜錦障泥塵暗宫牆
外霞明苑樹西舟形隨鷁轉橋影與虹低川色晴猶逺
<pb:KR4c0051_WYG_034-7b>
烏聲暮欲棲唯餘踏青伴待月魏王堤
　　　　寄和東川楊尚書慕巢兼寄西川繼之二公
　　　　　近従弟兄情分偏睦早忝遊舊因成是詩
太華蓮峯降嶽靈兩川棠樹接郊坰政同兄弟人人樂
曲奏塤箎處處聴楊葉百穿榮㑹府芝泥五色耀天庭
各抛筆硯誇旄鉞莫遣文星讓將星
　　　　秋中暑退贈樂天
暑服宜秋著清琴入夜彈人情皆向菊風意欲摧蘭嵗
<pb:KR4c0051_WYG_034-8a>
稔貧心泰天凉病體安相逢取次第却甚少年歡
　　　　和樂天洛中雪中宴集寄汴州李尚書
洛城無事足杯盤風雪相和嵗欲闌樹上因依見寒鳥
坐中收拾盡閒官笙歌要請頻何爽笑語忘機拙更歡
遙想兔園今日㑹瓊林滿眼映旂竿
　　　　喜遇劉二十八偶書兩韻聨句
病來佳興少老去舊遊稀笑語縦横作盃觴絡繹飛(度/)
清談如水玉逸韻貫珠璣髙位當金鉉虛懐似布衣(禹/)
<pb:KR4c0051_WYG_034-8b>
(錫/)巳榮狂取樂仍任醉忘機捨眷將何適留歡便是歸
(居易/)鳳儀常欲附蛟力自知微願假樽罍末膺門自此
依(紳/)
　　　　劉二十八自汝赴左馮塗經洛中相見聨句
不歸丹掖去銅竹漫云云唯喜因過我須知未賀君(度/)
詩聞安石詠香見令公熏欲首函闗路來披緱嶺雲(居/)
(易/)貂蟬公獨步鴛鷺我同羣插羽先飛酒交鋒便戰文
(紳/)鎮嵩知表¶徳定鼎為銘勲顧鄙容商洛徵歡候汝墳
<pb:KR4c0051_WYG_034-9a>
(禹錫/)頻年多謔浪此夕任喧紛故態猶應在行期未要
聞(度/)游藩榮已久捧袂惜將分詎厭杯行疾唯愁日向
曛(居易/)窮隂初莽蒼離思漸氤氲殘雪午橋岸斜陽伊
水濆(紳/)上謨尊右掖全畧靜東軍萬頃徒稱量滄溟詎
有垠(禹錫/)
　　　　予自到洛中與樂天為文酒之㑹時時搆詠
　　　　　樂不可支則慨然共憶夢得而夢得亦分
　　　　　司至止歡愜可知因為聨句
<pb:KR4c0051_WYG_034-9b>
成周文酒㑹吾友勝鄒枚唯憶劉夫子而今又到來(度/)
欲迎先倒屣亦坐便傾盃飲許伯倫右詩推公幹才(並/以)
(本事/居易)久曽聆郢唱重喜上燕臺晝話牆隂轉宵歡斗柄
迴(禹錫/)新聲還共聴故態復相咍遇物皆先賞従花半
未開(度/)起時烏帽側散處玉山頽墨客諠東閣文星犯
上台(居易/)詠吟君稱首疎放我為魁憶戴何勞訪(隨夢/得夢)
(得分司/而來)留髠不用猜(宴席上老夫暫起/樂天宻坐不動足)奉觴承麴蘖落
筆捧瓊瑰醉弁無妨側詞鋒不可摧(此兩韻美令/公也居易)水軒
<pb:KR4c0051_WYG_034-10a>
看翡翠石徑踐莓苔童子能騎竹佳人解詠梅(陪遊南/宅之境)
(禹/錫)洛中三可矣鄴下七悠哉自向風光急不須絃管催
(度/)樂觀魚踴躍閒愛鸖裵&KR0966;烟柳青凝黛波萍緑撥醅
(居易/)春榆初改火律管又飛灰紅藥多遲發碧松宜亂
栽(禹錫/)馬嘶駞陌上鷁泛鳯城隈色色時堪惜㱔㱔病
莫推(度/)涸流尋軋軋餘刃轉恢恢従此知心伏無因敢
自媒(禹錫/)室隨親客入席許舊寮陪逸興嵇將阮交情
陳與雷(此二句屬夢/得也居易)洪爐思哲匠大厦要羣材佗日登
<pb:KR4c0051_WYG_034-10b>
龍路應知免曝鰓(禹錫/)
　　　　洛中早春贈樂天
漠漠復靄靄半晴將半隂春來自何處無迹日以深韶
嫩水後木輕盈烟際林藤生欲有託柳弱不自任花意
已含蓄鳥言尚沈吟期君當此時與我恣追尋飜愁闌
漫後春暮却傷心
　　　　和樂天讌李周美中丞宅池上賞櫻桃花
櫻桃千萬枝照耀如雪天王孫讌其下隔水疑神仙宿
<pb:KR4c0051_WYG_034-11a>
露發清香初陽動暄妍妖姬滿鬢插酒客折枝傳同此
賞芳月㡬人有華筵杯行勿遽辭好醉逸三年
　　　　和牛相公遊南莊醉後寓言戲贈樂天兼見
　　　　　示
城外園林初夏天就中野趣在西偏薔薇亂發多臨水
鸂鶒雙遊不避船水底逺山雲似雪橋邊平岸草如烟
白家唯有盃觴興欲把頭盤打少年
　　　　思黯南墅賞牡丹花
<pb:KR4c0051_WYG_034-11b>
偶然相遇人間世合在増城何姥家有此傾城好顔色
天教晚發賽諸花
　　　　樂天少傅五月長齋廣延緇徒謝絶文友坐
　　　　　成暌間因以戲之
五月長齋戒深居絶送迎不離通徳里便是法王城舉
目皆僧事全家少俗情精脩無上道結念未來生賔閤
緇衣占書堂信鼓鳴戲童為塔象啼鳥學經聲黍用青
菰角葵承玉露烹馬家供薏苡劉氏餉蕪菁暗網籠歌
<pb:KR4c0051_WYG_034-12a>
扇流塵晦酒鐺不知何次道作佛㡬時成
　　　　樂天池館夏景方妍白蓮初開綵舟空泊唯
　　　　　邀緇侣因以戲之
池館今正好主人何寂然白蓮方出水碧樹未鳴蟬靜
室宵聞磬齋㕑晚絶烟蕃僧如共載應不是神仙
　　　　詶樂天晚夏閑居欲相訪先以詩見貽
池榭堪臨泛翛然散鬱陶步因驅鸖緩吟為聴蟬髙林
宻添新竹枝低縋晚桃酒醅晴易熟藥圃夏頻薅老是
<pb:KR4c0051_WYG_034-12b>
班行舊閒為鄉里豪經過更何處風景屬吾曹
　　　　詶樂天感秋凉見寄
庭晚初辨色林秋微有聲槿衰猶强笑蓮迥却多情簷
燕歸心動韝鷹俊氣生閑人占閒景酒熟且同傾
　　　　樂天以愚相訪沽酒致歡因成七言聊以奉
　　　　　答
少年曽醉酒旗下同輩黄衣頷亦黄蹴踏青雲尋入仕
蕭條白髮且飛觴令徵古事歡生雅客喚閒人興任狂
<pb:KR4c0051_WYG_034-13a>
猶勝獨居荒草院蟬聲聴盡到寒螿
　　　　秋晚新晴夜月如練有懷樂天
雨歇晚霞明風調夜景清月髙微暈散雲薄細鱗生露
草百蟲思秋林千葉聲相望一步地脈脈萬重情
　　　　和思黯南莊見示
丞相新家伊水頭智囊心匠日増脩化成池沼無痕跡
奔走清波不自由臺上看山徐舉酒潭中見月慢回舟
従來天下推尤物合屬人間第一流
<pb:KR4c0051_WYG_034-13b>
　　　　同留守王僕射各賦春中一物從一韻至七
鶯能語多情春將半天欲明始逢南陌復集東城林疎
時見影花宻但聞聲營中縁催短笛樓上來定哀箏千
門萬户垂楊裏百囀如簧烟景晴
　　　　和樂天春詞依憶江南曲拍為句
春去也多謝洛城人弱柳従風疑舉袂叢蘭裛露似霑
巾獨坐亦含嚬
　　　　謝樂天聞新蟬見贈
<pb:KR4c0051_WYG_034-14a>
碧樹有蟬後烟雲改容光瑟然引秋氣芳草日夜黄夾
道喧古槐臨池思垂楊離人下憶淚忠士激剛腸昔聞
阻山川今聴同匡牀人情便所遇音韻豈殊常因之比
笙竽送我遊醉鄉
　　　　新秋對月寄樂天
月露發光彩此時方見秋夜凉金氣應天靜火星流蛩
響偏依井螢飛直過樓相知盡白首清景復追遊
　　　　詶樂天小臺晚坐見憶
<pb:KR4c0051_WYG_034-14b>
小臺堪逺望獨上清秋時有酒無人勸看山祗自知幽
禽轉新竹孤蓮落靜池髙門勿遽掩好客無前期
　　　　早秋雨後寄樂天
夜雲起河漢朝雨洒髙林梧葉先風落草蟲迎濕吟簟
凉扇恩薄室靜琴思深且喜炎前别安能懐寸隂
　　　　和樂天秋凉閒卧
暑退人體輕雨餘天色改荷珠貫索斷竹粉殘粧在髙
僧掃室請逸客登樓待槐柳漸蕭疎閒門少光彩
<pb:KR4c0051_WYG_034-15a>
　　　　秋晚病中樂天以詩見問力疾奉酬
耳虛多聴逺展轉晨雞鳴一室背燈卧中夜掃葉聲蘭
芳經雨敗鸖病得秋輕肯踏衡門草唯應是友生
　　　　和樂天燒藥不成命酒獨醉
九轉欲成就百神應主持鶯啼鼎上去老貌鏡中悲却
顧空丹竈回心向酒巵醺然耳熱後暫似少年時
　　　　詶樂天詠老見示
人誰不願老老去有誰憐身瘦帶頻減髮稀冠自偏廢
<pb:KR4c0051_WYG_034-15b>
書縁惜眼多炙為隨年經事還諳事閱人如閱川細思
皆幸矣下此便翛然莫道桑榆晚為霞尚滿天
　　　　嵗夜詠懐
彌年不得意新嵗又如何念昔同遊者而今有㡬多以
閒為自在將夀補蹉跎春色無新故幽居亦見過
　　　　元日樂天見過因舉酒為賀
漸入有年數喜逢新嵗來震方天籟動寅位帝車回門
巻掃殘雪林園驚早梅與君同甲子夀酒讓先杯
<pb:KR4c0051_WYG_034-16a>
　　　　裴令公見示詶樂天寄奴買馬絶句斐然仰
　　　　　和且戲樂天
常奴安得似方回爭望追風絶足來若把翠娥酬緑耳
始知天下有竒才
　　　　詶思黯代書見戲
官冷如漿病滿身凌寒不易過天津少年留守多情興
請待花時作主人
　　　　詶思黯見示小飲四韻
<pb:KR4c0051_WYG_034-16b>
抛却人間第一官俗情驚怪我方安兵符相印無心戀
洛水嵩雲恣意看三足鼎中知味久百尋竿上擲身難
追呼故舊連宵飲直到天明興未闌
　　　　詶樂天醉後狂吟十韻(來章有移家/惟醉和之句)
散誕人間樂逍遙地上仙詩家登逸品釋氏悟真筌制
誥留臺閤歌詞入管絃處身於木鴈任世變桑田吏隠
情兼遂儒𤣥道兩全八闗齊適罷三雅興尤偏文墨中
年舊松筠晚嵗堅魚書曽替代香火有因縁(陸法和云/與梁元帝)
<pb:KR4c0051_WYG_034-17a>
(於空王寺佛前/訂香火因緣)欲向醉鄉去猶為色界牽好吹楊柳曲
為我舞金鈿
　　　　詶牛相公獨飲偶醉寓言見示
宫漏夜丁丁千門閉霜月華堂列紅燭絲管靜中發歌
眉低有思舞體輕無骨主人啓酡顔酣暢浹映髮猶思
城外客阡陌不可越春意日夕深此歡無斷絶
　　　　和僕射牛相公春日閒坐見懐
官曹崇重難頻入第宅清閒且獨行階蟻相逢如偶語
<pb:KR4c0051_WYG_034-17b>
園蜂速去恐違程人於紅藥惟看色鶯到垂楊不惜聲
東洛池臺怨抛擲移文非久㑹應成
　　　　牛相公見示新什謹依本韻次用以抒下情
劇韻新篇至因難始有能雨天龍變化晴日鳳騫騰遊
海驚何極聞韶素不曽愜心時拊髀擊節自麾肱符彩
添俞墨波瀾起剡藤揀金光熠熠累璧勢層層珠媚多
蔵賈花撩欲定僧封來真寳物寄與媿文朋巳老無時
疾(時洛中時癘/多傷少年)長貧望嵗登雀羅秋寂寂蟲翅曉薨薨
<pb:KR4c0051_WYG_034-18a>
羸驥方辭絆虛舟已絶絙榮華甘死别健羨亦生憎玉
柱琤瑽韻金觥雹凸稜何時良宴㑹促膝對華燈
　　　　秋霖即事聨句三十韻
蕭索窮秋月蒼茫苦雨天泄雲生棟上行潦入庭前(居/易)
(送上/僕射)苔色侵三徑波聲想五絃井蛙爭入户轍鮒亂歸
泉(起送上中/丞大監)髙霤愁晨坐空階警夜眠鶴鳴猶未已蟻
穴亦頻遷(禹錫送上/少傅侍郎)散漫疎還宻空濛斷又連竹霑青
玉潤荷滴白珠圓(居易/)地濕灰蛾滅池添水馬憐有苗
<pb:KR4c0051_WYG_034-18b>
霑霢霂無月弄潺湲(起/)籬菊潛開秀園蔬已罷鮮斷行
隨鴈翅孤嘯聳鳶肩(禹錫/)橋柱黏黄菌牆衣㸃緑錢草
荒行藥路沙淀釣魚船(居易/)長者車猶阻髙人榻且懸
(此思劉台/之來也)金烏何日見玉爵㡬時傳(起/)近井桐先落當
簷石欲穿趨風誠有戀披霧邈無縁(禹錫以答/懸榻之召)廩米陳
生醭庖薪濕起烟鳴鷄潜起曉急景暗彫年(居易/)葢洒
髙松上絲繁細柳邊拂叢時起蝶墜葉乍驚蟬(起/)巾角
皆爭墊裙裾别似湔人多䝉翠被馬盡著連乾(禹錫/)好
<pb:KR4c0051_WYG_034-19a>
客無來者貧家但悄然寒泥印鶴跡漏壁絡蝸涎(居易/)
蚊聚雷侵室鷗翻浪滿川上樓愁羃羃遶舍厭濺濺(起/)
律候今秋矣歡娯久曠焉但令髙興在晴後奉周旋(禹/)
(錫/)
　　　　喜晴聨句
苦雨晴何喜喜於未雨時氣收雲物變聲樂鳥烏知(居/易)
(送上/僕射)蕙泛光風圃蘭開皎月池千峯分逺近九陌好追
隨(起送上/尚書)白日開天路𤣥隂巻地維餘清在林薄新照
<pb:KR4c0051_WYG_034-19b>
入漣漪(禹錫/)碧樹凉先落青蕪濕更滋㬠毛經浴鶴曳
尾出泥龜(居易/)舞去商羊速飛來野馬遲柱邊無潤礎
臺上有遊絲(起/)橋淨行塵息堤長禁柳垂宫城開睥睨
觀闕麗罘罳(禹錫/)洛水澄清鎮嵩烟展翠帷梁成虹乍
見市散蟣初移(居易/)藉草風猶暖攀條露已晞屋穿添
碧瓦牆缺召金縋(起/)迥澈來雙目昏煩去四支霞文晚
煥爛星彩夕參差(禹錫/)爽助門庭肅寒摧草木衰黄乾
向陽菊紅洗得霜梨(居易/)假葢閑誰惜彈絃燥更悲散
<pb:KR4c0051_WYG_034-20a>
蹄良馬穏炙背野人宜(起/)洞户晨輝入空庭宿霧披推
牀出書目傾笥上衣椸(禹錫/)道路行非阻軒居望可期
無辭訪圭竇且願見瓊枝(居易/)山閣蓬萊客(古以祕書/喻蓬萊)
儲宫羽翼師(此言/少傅)每優陪麗句何暇覿英姿(起以酬圭/竇之言)
翫景方搔首懷人尚斂眉因吟仲文什髙興盡於斯(禹/)
(錫/)
　　　　㑹昌春連宴即事
元年寒食日上已暮春天雞黍三家㑹鶯花二節連(居/)
<pb:KR4c0051_WYG_034-20b>
(易/)光風初淡蕩美景漸暄妍簮組蘭亭上車輿曲水邊
(禹錫/)松聲添奏樂草色助鋪筵雀舫宜閒泛螺杯任漫
傳(起/)園蔬香帶露㕑柳暗蔵烟麗句輕珠玉清談勝管
絃(居易/)陌喧金距鬭樹動綵繩懸姹女粧梳豔遊童衣
服鮮(禹錫/)圃香知種蕙池暖憶開蓮怪石雲疑觸夭桃
火欲燃(起/)正歡唯恐散雖醉未思眠嘯傲人間世追隨
地上仙(居易/)燕來雙涎涎鴈去累翩翩行樂真吾事尋
芳獨我先(禹錫/)滯周慙太史(太史公留滯周南/今榮示慙古人矣)入洛繼
<pb:KR4c0051_WYG_034-21a>
先賢(此言劉白聲價/與二陸爭長矣)昔恨多分手今歡謬比肩(起/)病猶
陪讌飲老更奉周旋望重青雲客情深白首年(居易/)遍
嘗珍饌後許入畫堂前舞袖翻紅炬歌鬟插寳蟬(禹錫/)
斷金多感激倚玉貴遷延説史吞顔注論詩笑鄭箋(起/)
松筠寒不變膠漆冷彌堅興伴王尋戴(謂隨僕射/過尚書也)榮同
隗在燕(居易/自謂)擲盧誇使氣刻燭鬬成篇實藝皆三捷虛
名愧六聨(禹錫/)興闌猶舉白話靜毎思𤣥更説歸時好
亭亭月正圓(起/)
<pb:KR4c0051_WYG_034-21b>
　　　　僕射來示有三春向晚四者難并之説誠哉
　　　　　是言輒引起題重為聨句疲兵再戰勍敵
　　　　　難降下筆之時囅然自哂走呈僕射兼簡
　　　　　尚書
三春今向晚四者昔難并借問低眉坐何如攜手行(居/)
(易/)舊遊多過隙新宴且尋盟鸚鵡林須樂麒麟閣未成
(起/)分隂當愛惜遲景好逢迎林野薫風起樓臺穀雨晴
(禹錫/)牆低山半出池廣水初平橋轉長虹曲舟回小鷁
<pb:KR4c0051_WYG_034-22a>
輕(居易/)殘花猶布繡宻竹自聞笙欲過芳菲節難忘宴
慰情(起/)月輪行似箭時物勢如傾見鴈隨兄去聴鶯來
友聲(禹錫/)蕙長書帶展菰嫩剪刀生坐宻衣裳暖堂虛
絲管清(居易/)峯巒侵碧落草木近朱明與㸃非沂水陪
膺是洛城(白嘗為三川/守故云起)撥醅爭緑醑卧酪待朱櫻㡬處
能留客何人喚解酲(禹錫/)舊儀尊右揆新命寵春卿有
喜鵲頻語無機鷗不驚(居易/)青林思小隠白雪仰芳名
訪舊殊千里登髙賴九城(起/)鄼侯司管鑰疎傅傲簮纓
<pb:KR4c0051_WYG_034-22b>
綸綍曽同掌烟霄即上征(禹錫/)册庭嘗接武書殿忝連
衡蘭室春彌馥松心晚更貞(居易/)琴招翠羽下釣掣紫
鱗呈只願回烏景誰能避兕觥(起/)方知醉兀兀應勝走
營營鳯閣鸞臺路従他年少爭(居易更/呈二公)
　　　　樂天是月長齋鄙夫此時愁卧里閭非逺雲
　　　　　霧難披因以寄懐遂為聨句所期解悶焉
　　　　　敢驚禪
五月長齋月文心苦行心蘭蔥不入户薝蔔自成林(夢/)
<pb:KR4c0051_WYG_034-23a>
(得/)䕶戒先辭酒嫌喧亦徹琴塵埃賔位靜香火道場深
(樂天/)我靜馴狂象餐餘施衆禽定知於佛佞豈復向書
淫(夢得/)欄藥凋紅豔庭槐換緑隂風光徒滿目雲霧未
披襟(樂天/)樹為清凉倚池因盥漱臨蘋芳遭燕拂蓮坼
待蜂尋(夢得/)舍下環流水窻中列逺岑苔斑錢剝落石
怪玉嶔崟(樂天/)鵲頂迎秋秃鶯喉入夏瘖柳絲垂色綖
棘刺露長針(夢得/)散秩身猶幸趨朝力不任官將方共
拙年與病交侵(樂天/)徇樂非時選忘機似陸沈鑒容稱
<pb:KR4c0051_WYG_034-23b>
四皓捫腹有三壬(夢得/)攜手慙連璧同心許斷金紫芝
雖繼唱(前後各/在賔客)白雪少知音(樂天/)憶罷呉門守相逢楚
水潯舟中頻曲宴夜後各加斟(夢得/)濁酒銷殘漏絃聲
間逺砧酡顔舞長袖宻坐接華簪(樂天/)持論峯巒峻戰
文矛㦸森笑言誠莫逆造次必相箴(夢得/)往事應如昨
餘歡迄至今迎君常倒屣訪我輒攜衾(樂天/)隂魄初離
畢(將有/後雨)陽光正在參(五月/之節)待公休一食縦飲共狂吟(夢/)
(得/)
<pb:KR4c0051_WYG_034-24a>
　
　
　
　
　
　
　
　
<pb:KR4c0051_WYG_034-24b>
　
　
　
　
　
　
　
　劉賔客外集巻四

<pb:KR4c0051_WYG_035-1a>
欽定四庫全書
　劉賔客外集巻五　　　　唐　劉禹錫　撰
　　雜詩
　　　　答張侍御賈喜再登科後自洛赴上都贈别
又被時人寫姓名春風引路入京城知君憶得前身事
分付鶯花與後生
　　　　和武中丞秋日寄懷簡諸僚故
退朝還公府騎吹息繁音吏散秋庭寂鳥啼烟樹深威
<pb:KR4c0051_WYG_035-1b>
生奉白簡道勝外華簪風物清逺目功名懷寸隂雲衢
念前侣綵翰寫沖襟凉菊照幽院敗荷攅碧潯感時江
海思報國松筠心空愧夀陵步芳塵何處尋
　　　　赴連州途經洛陽諸公置酒相送張員外賈
　　　　　以詩見贈率爾詶之
謫在三湘最逺州邊鴻不到水南流如今暫寄尊前笑
明日辭君步步愁
　　　　贈元九侍御文石枕以詩奬之
<pb:KR4c0051_WYG_035-2a>
文章似錦氣如虹宜薦華簪緑殿中縱使真飇生旦夕
猶堪拂拭愈頭風
　　　　詶元九侍御贈璧竹鞭長句
碧玉孤根生在林美人相贈比雙金初開郢客緘封後
想見巴山氷雪深多節本懐端直性露青猶有嵗寒心
何時策馬同歸去闗樹扶疎敲鐙吟
　　　　和李六侍御文宣王廟釋奠作
歎息魯先師生逢周室卑有心律天道無位救陵夷歴
<pb:KR4c0051_WYG_035-2b>
聘不能用領徒空爾為儒風正禮樂旅象入蓍龜西狩
非其應中都安足施世衰由我賤泣下為人悲遺教光
文徳興王叶夢期土田封後𦙍冕服飾虛儀鐘鼓膠庠
薦牲牢郡邑祠聞君喟然歎偏在上丁時
　　　　敬詶徹公見寄二首
凄凉沃洲僧憔悴柴桑宰别來二十年唯餘兩心在越
江千里鏡越嶺四時雪中有逍遙人夜深觀水月
　　　　詶元九院長自江陵見寄
<pb:KR4c0051_WYG_035-3a>
無事尋花至仙境等閒栽樹比封君金門通籍真多士
黄紙除書每日聞
　　　　韓十八侍御見示岳陽樓别竇司直詩因令
　　　　　屬和重以自述故足成六十二韻
楚江何蒼然曽瀾七百里孤城寄逺目一寫無窮巳蕩
漾浮天葢四環宣地里積漲在三秋混成非一水冬遊
見清淺春望多洲渚雲錦逺沙明風烟青草靡火星忽
南見月硤方東迤雪波西山來隠若長城起獨専朝宗
<pb:KR4c0051_WYG_035-3b>
路駛悍不可止支川讓其威蓄縮至南委熊武走蠻落
(熊武二/溪名)瀟湘來奥鄙炎蒸動泉源積潦捜山趾歸往無
旦夕包含通逺邇行當白露時眇視秋光裏曙色未昭
晰露華遙斐亹浩耳神骨清如觀混元始我風忽震盪
驚浪迷津涘怒激鼔鏗訇蹙成山巋硊鵾鵬疑變化罔
象何恢詭噓吸寫樓臺騰驤露鬐尾景移羣動息波靜
繁音弭明月出中央青天絶纎滓素光淡無際緑靜平
如砥空影渡鵷鴻秋聲思蘆葦鮫人弄機杼貝闕駢紅
<pb:KR4c0051_WYG_035-4a>
紫珠蛤吐玲瓏文鰩翔旖旎水鄉呉蜀限地勢東南庳
翼軫粲垂精衡巫屹環峙名雄七澤藪國辨三苗氏唐
羿斷脩虵荆王憚(下逆/反)青兕秦狩跡猶在虞巡路従此
軒后奏宫商騷人詠蘭芷茅嶺潜相應橘洲傍可指郭
璞驗幽經羅含著前紀觀律戚里族按道侯家子聨袂
登髙樓臨軒笑相視假守亦髙卧(竇時權/領郡事)墨曹正垂耳
(韓亦量移/江陵法曹)契闊話温凉壺觴慰遷徙地偏山水秀客重
杯盤侈紅袖花欲然銀燈晝相似興含更抵掌樂極同
<pb:KR4c0051_WYG_035-4b>
啟齒筆鋒不能休藻思一何綺伊余負微尚夙昔慙知
已出入金馬門交結青雲士襲芳踐蘭室學古遊槐市
策慕宋前軍文師漢中壘陋容昧俯仰孤志無依倚衞
足不如葵漏川空歎蟻幸逢萬物泰獨處窮途否鎩翮
重疊傷兢䰟再三禠蘧瑗亦屢化左丘猶有恥桃源訪
仙宫薛服祠山鬼故人南臺舊一别如弦矢今朝㑹荆
巒斗酒相宴喜為余出新什笑抃隨伸紙奕若觀五色
歡然臻四美委曲風濤事分明窮達㫖洪韻發華鐘凄
<pb:KR4c0051_WYG_035-5a>
音激清徵羊濬要(平聲/)共和江淹多雜擬徒欲仰髙山
焉能追逸軌湘洲路四達巴陵城百雉何必顔光禄留
詩張内史
　　　　詶竇員外使君寒食日途次松滋渡先寄示
　　　　　四韻
楚鄉寒食橘花時野渡臨風駐綵旗草色連雲人去住
水紋如縠燕差池朱輪尚憶羣飛雉青綬初縣左顧龜
非是湓城魚司馬水曹何事與新詩
<pb:KR4c0051_WYG_035-5b>
　　　　和竇中丞晚入容江作
漢郡三十六鬱林東南遙人倫選清臣天外頒詔條桂
水步秋浪火山凌霧朝分圻辨風物入境聞謳謠莎岸
見長亭烟林隔麗譙日落舟益駛川平旗自飄珠浦逺
明滅金沙晴動搖一吟道中作離思懸層霄
　　　　吕八見寄郡内書懐因而戲和
文苑振金聲循良冠百城不知今史氏何處列君名
　　　　寄楊八拾遺(時出為國子主簿分司東都韓/十八員外亦轉國子博士同在)
<pb:KR4c0051_WYG_035-6a>
　　　　　(洛/陽)
聞君前日獨庭爭漢帝偏知白馬生忽領簿書遊太學
寧勞侍従厭承明洛陽本自宜才子海内而今有直聲
為謝同寮老博士范雲來嵗即公卿
　　　　詶竇員外郡齋宴客偶命柘枝因見寄兼呈
　　　　　張十一院長元九侍郎(員外時兼節度判/官佐平蠻之畧張)
　　　　　(初罷都官/元方従事)
分憂餘刃又従公白羽胡床嘯詠中綵筆諭戎矜倚馬
<pb:KR4c0051_WYG_035-6b>
華堂留客看驚鴻渚宫油幕方髙步澧浦甘棠有㡬叢
若問騷人何處所門臨寒水落江楓
　　　　謝竇員外旬休早凉見示詩(奉書報詰/朝有宴)
新秋十日澣朱衣鈴閣無聲公吏歸風韻漸髙梧葉動
露光初重槿花稀四時苒苒催容鬢三爵油油忘是非
更報明朝池上酌人知太守字𤣥暉
　　　　詶楊侍郎憑見寄二首
翔鸞闕底謝皇恩纓上滄浪舊水痕疎傅揮金忽相憶
<pb:KR4c0051_WYG_035-7a>
逺擎長句與招䰟
十年毛羽催頽一旦天書召回看看花時欲到故侯也
好歸來
　　　　南海馬大夫見恵著述三通勒成四帙上自
　　　　　遂古達于國朝采其菁華至簡如富欽受
　　　　　嘉貺詩以謝之
紅旗閱五兵絳帳領諸生味道輕鼎食退公猶筆耕青
箱傳學逺金匱納書成一瞬見前事九流當抗行編蒲
<pb:KR4c0051_WYG_035-7b>
曽苦思垂竹媿無名今日承芳訊誰言贈衮榮
　　　　南海馬大夫逺示著述兼詶拙詩輒著微誠
　　　　　再有長句時蔡戎未弭故見於末篇
漢家旌斾付雄才百越南溟統外臺身在絳紗傳六藝
腰懸青綬亞三台連天浪靜長鯨息映日帆多寳舶來
聞道楚氛猶未滅終須旌斾掃雲雷
　　　　和楊侍郎初至郴州紀事書情題郡齋八韻
旌節下朝臺分圭従北回城頭鸖立處驛樹鳳栖來(蘇/躭)
<pb:KR4c0051_WYG_035-8a>
(傳云後化為仙鶴止城東北偶人上又州/北栖鳯麟圖經云常有威鳳降於寒梧也)舊路芳塵在
新恩馹騎催里閭風偃草鼓舞抃成雷吏散山禽囀庭
香夏蕊開郡齋堪四望壁記有三台人訝徵黄晚文非
弔屈哀一吟梁甫曲知是卧龍才
　　　　和郴州楊侍郎翫郡齋紫薇花十四韻
㡬年丹霄上出入金華省暫别萬年枝看花桂陽嶺南
方多竒樹公府成佳境緑隂交廣除明豔透蕭屏雨餘
人吏散燕語簾櫳靜懿此含曉芳翛然忘簿領紫茸垂
<pb:KR4c0051_WYG_035-8b>
組縷金樓攅鋒穎露溽暗傳香風輕徐就影苒弱多意
思従容占光景得地在侯家移根近仙井開罇好凝睇
倚瑟仍回頸遊蜂駐綵冠舞鶴迷烟頂興生紅藥後愛
與甘棠並不學夭桃姿浮榮有俄頃
　　　　和南海馬大夫聞楊侍郎出守郴州因有寄
　　　　　上之作
忽驚金印駕朱轓遂别鳴珂聴曉猿碧落仙來雖暫謫
赤泉侯在是深恩玉環慶逺瞻台座銅柱勲髙壓海門
<pb:KR4c0051_WYG_035-9a>
一詠瓊瑤百憂散何勞更樹北堂萱
　　　　奉和鄭相公以考功十弟山薑花俯賜篇什
採擷黄薑蘂封題青鎖闈共聞調膳日正是退朝歸響
為纎筵發情隨緑翰飛故將天下寶萬里與光輝
　　　　馬大夫見示浙西王侍御贈答詩因命同作
　　　　　(大夫榮踐舊府又歴交趾桂林南人歌之/列在風什王侍御公易一别嵗除寄末篇)
　　　　　(以代/札)
憶逐羊車凡㡬時今來舊府統戎師象筵照室㑹詞客
<pb:KR4c0051_WYG_035-9b>
銅鼓臨軒舞海夷百越酋豪稱故吏十洲風景助新詩
秣陵従事何年别一見瓊章如素期
　　　　詶馬大夫登涯口戍見寄
新辭金印拂朝纓臨水登山四體輕猶念天涯未歸客
瘴雲深處守孤城
　　　　詶馬大夫以愚獻通茇葜酒感通拔二字因
　　　　　而寄别之作
泥沙難振拔誰復問窮通莫訝提壺贈家傳枕麴風成
<pb:KR4c0051_WYG_035-10a>
謠獨酌後深意片言中不進終無巳應須荀令公
　　　　答楊八敬之絶句(楊生時/亦謫居)
飽霜孤竹聲偏切帶火燋桐韻本悲今日知音一留聴
是君心手不平時
　　　　鄂渚留别李二十一表臣大夫
髙檣起行色促柱動離聲欲問江深淺應如逺别情
　　　　答表臣贈别二首
昔為瑤池侣飛舞集蓬萊今作江漢别風雪一徘徊嘶
<pb:KR4c0051_WYG_035-10b>
馬立未還行舟路將轉江頭暝色深揮袖依稀見
　　　　始發鄂渚寄表臣二首
祖帳管絃絶客帆凄風生回車巳不見猶聴馬嘶聲曉
發柳林戍遙城聞五鼓憶與故人眠此時猶晤語
　　　　出鄂州界懐表臣二首
離席一揮杯别愁今尚醉遲遲有情處却恨江帆駛夢
覺疑連榻舟行忽千里不見黄鶴樓寒沙雪相似
　　　　重寄表臣二首
<pb:KR4c0051_WYG_035-11a>
對酒臨流奈别何君今巳醉我蹉跎分明記取星星鬢
他日相逢應更多
世間人事有何窮過後思量盡是空早晚同歸洛陽陌
卜鄰須近祝雞翁
　　　　寄唐州楊八歸厚
淮安古地雍州師畫角金鐃旦夕吹淺草遙迎鷫鸘馬
春風亂颭辟邪旗謫仙年月今應滿戇諫聲名衆所知
何況遷喬舊同伴一雙先入鳳凰池(時徐晦楊嗣復二/舍人與唐州同年)
<pb:KR4c0051_WYG_035-11b>
(及/第)
　　　　重寄絶句
淮西既是平安地鵶路今無羽檄飛聞道唐州最清靜
戰場耕盡野花稀
　　　　春日寄楊八唐州二首
淮西春草長淮水逶迤光燕入新村路人耕舊戰場可
憐行春守立馬看斜桑
漠漠淮上春莠苗生故壘梨花方城路荻笋蕭陂水髙
<pb:KR4c0051_WYG_035-12a>
齋有謫仙坐嘯清風起
　　　　寄朗州温右史曹長
暫别瑤墀鴛鷺行綵旗雙引到沅湘城邊流水桃花過
簾外春風杜若香史筆枉將書紙尾朝纓不稱濯滄浪
雲臺公業家聲在徵詔何時出建章
　　　　和東川王相公新漲驛池八韻
今日池塘上初移造物權苞蔵成别島沿濁致清漣變
化生言下蓬瀛落眼前泛觴驚翠羽開幕對紅蓮逺寫
<pb:KR4c0051_WYG_035-12b>
風光入明含氣象全渚烟籠驛樹波日漾賔筵曲岸留
緹騎中流轉綵船無因接元禮共載比神仙
　　　　詶楊八副使將赴湖南途中見寄一絶
知逐征南冠楚材逺勞書信到陽臺明朝若上君山上
一道巴江自此來
　　　　詶楊司業巨源見寄
壁雍流水近靈臺中有詩篇絶世才渤海歸人將集去
棃園弟子請詞來瓊枝未識䰟空斷寳匣初臨手自開
<pb:KR4c0051_WYG_035-13a>
莫道専城管雲雨其如心似不燃灰
　　　　詶國子崔博士立之見寄
健筆髙科早絶倫後來無不揖芳塵遍看今日乗軒客
多是昔年呈巻人胄子執經瞻講座郎官共食接華裀
煩君逺寄相思曲慰問天南一逐臣
　　　　詶馮十七舍人宿衞贈别五韻
少年為别日隋宫楊柳隂白首相逢處巴江烟浪深使
星三蜀酒春雨霑衣襟王程促速意夜語殷勤心却歸
<pb:KR4c0051_WYG_035-13b>
天上去遺我雲間音
　
　
　
　
　
　
　劉賔客外集巻五

<pb:KR4c0051_WYG_036-1a>
欽定四庫全書
　劉賔客外集巻六　　　　唐　劉禹錫　撰
　　詩
　　　　唐侍御寄遊道林嶽麓二寺詩并沈中丞姚
　　　　　員外所和見徵繼作
湘西古刹雙蹲蹲羣峯朝拱如駿奔青松步障深五里
龍宫黯黯神為閽髙殿呀然壓蒼巘俯瞰長江疑欲吞
橘州泛浮金實動水郭繚繞朱樓騫語餘百響入天籟
<pb:KR4c0051_WYG_036-1b>
衆竒引步輕翻翻泉清石布博棊子蘿密鳥韻如簧言
囘廊架險髙且曲新徑穿林明復昏淺流忽濁山獸過
古木半空天火痕星使雙飛出禁垣元侯餞之遊石門
紫髯翼從紅袖舞竹風松雪香温黁逺持青瑣照巫峽
一戛驚斷三聲猿靈山會中身不預吟想峭絶愁精魂
恨無黄金千萬餅布地買取為丘園
　　　　遙和韓睦州元相公二君子
玉人紫綬相輝映却要霜髯一兩莖其奈無成空老去
<pb:KR4c0051_WYG_036-2a>
每臨明鏡若為情
　　　　張郎中籍逺寄長句開緘之日巳及新秋因
　　　　　舉目前仰酬髙韻
南宫詞客寄新篇清似湘靈促柱絃京邑舊遊勞夢想
歴陽秋色正澄鮮雲銜日脚成山雨風駕潮頭入渚田
對此獨吟還獨酌知音不見思蒼然
　　　　酬湖州崔郎中見寄
風筝吟秋空不肖指爪聲髙人靈府間律吕伴咸英昔
<pb:KR4c0051_WYG_036-2b>
年與兄遊文似馬長卿今來寄新詩乃類陶淵明磨礱
老益智吟詠閒彌精豈非山水鄉蕩漾神機清渚烟蕙
蘭動溪雨虹蜺生馮君虛上舍待我乘興行
　　　　酬楊八庶子喜韓吳興與余同遷見贈(依本/韻次)
　　　　　(用/)
早遇聖明朝鴈行登九霄(吳興與余/中外兄弟)文輕傅武仲酒逼
葢寛饒捨矢同瞻鵠當筵共賽梟(吳興與余同/年判入等第)琢磨三
益重唱和五音調臺栢烟長起池荷香暗飄(吳興與余/同為御臺)
<pb:KR4c0051_WYG_036-3a>
(門外有/蓮池也)星文辭北極旗影度東遼(呉興自度支郎中出/為行軍司馬所從即)
(范僕射昔范明/友為度遼將軍)直道由來黜浮名豈敢要三湘與百越
雨散又雲遙逺守慙侯籍徴還荷詔條顇容唯舌在别
恨幾魂銷滿眼悲陳事逢人少舊僚烟霞為老伴蒲栁
任先凋虎綬懸新印龍&KR0008;理去橈斷膓天北郡攜手洛
陽橋幢葢今雖貴弓旌會見招其如草𤣥客空手久寥
寥
　　　　秋日書懐寄河南王尹
<pb:KR4c0051_WYG_036-3b>
公府想無事西池秋水清去年為狎客永日奉髙情況
有臺上月如聞雲外笙不知桑落酒今嵗與誰傾
　　　　浙東元相公書歎梅雨鬱䒱之候因寄七言
嵇山自與岐山别何事連年鸑鷟飛百辟商量舊相入
九天祗候老臣歸平湖晚泛窺清鏡髙閤晨開掃翠微
今日看書最惆悵為聞梅雨損朝衣
　　　　酬嚴給事賀加五品兼簡同制水部李郎中
九天雨露傳青詔八舍郎官換緑衣初佩銀魚隨仗入
<pb:KR4c0051_WYG_036-4a>
宜乘白馬退朝歸彫盤賀喜開瑤席綵筆題詩出瑣闈
聞道水曹偏得意霞朝霧夕有光輝
　　　　裴相公大學士見示答張秘書謝馬詩并羣
　　　　　公屬和因命追作
草𤣥門户少塵埃丞相并州送馬來初自塞垣銜苜蓿
忽行幽徑破莓苔尋花緩轡威遲去帶酒垂鞭躞蹀囘
不與王侯與詞客知輕富貴重清才
　　　　奉和司空裴相公中書即事通簡舊僚之作
<pb:KR4c0051_WYG_036-4b>
談笑在巖廊人人盡所長儀形見山立文字動星光日
運丹青筆時看赤白囊佇聞戎馬息入賀領鴛行
　　　　微之鎮武昌中路見寄藍橋懐舊之作悽然
　　　　　繼和兼寄安平
今日油幢引他年黄紙追同為三楚客獨有九霄期宿
草恨長在傷禽飛尚遲武昌應已到新栁映紅旗
　　　　奉和裴侍中將赴漢南留别座上諸公
金貂曉出鳯池頭玉節前臨南雍州暫輟洪鑪觀劒㦸
<pb:KR4c0051_WYG_036-5a>
還將大筆注春秋管絃席上留髙韻山水途中入勝遊
峴首風烟看未足便應重拜富民侯
　　　　和兵部鄭侍郎省中四松詩十韻(松是中書/相公任侍)
　　　　　(郎手/栽)
右相歴中臺移松武庫栽紫茸抽組綬青實長玫瑰便
有干霄勢看成構厦材數分天柱半影逐日輪囘舊賞
台階去新知谷口來息隂常仰望翫境幾徘徊翠粒晴
懸露蒼鱗雨起苔凝音助瑤瑟飄蘃泛金罍月桂花遙
<pb:KR4c0051_WYG_036-5b>
燭星榆半對開終須似雞樹榮茂近昭囘
　　　　和蘇郎中尋豐安里舊居寄主客張郎中
漳濵卧起恣閒遊宣室徴還未白頭舊隠來尋通徳里
新篇寫出畔牢愁池看科斗成文字鳥聴提壺憶獻酬
同學同年又同舍許君雲路並華輈
　　　　將赴蘇州途出洛陽留守李相公累申宴餞
　　　　　寵行話舊形於篇章謹抒下情以申仰謝
嵗杪風物動雪餘宫苑晴兔園賔客至金谷管絃聲洛
<pb:KR4c0051_WYG_036-6a>
水故人别吳宫新燕迎越郎憂不淺懐袖有瓊英
　　　　吳興敬郎中見惠斑竹杖兼示一絶聊以謝
　　　　　之
一莖炯炯琅玕色數節重重玳瑁文拄到髙山未登處
青雲路上願逢君
　　　　和浙西王尚書聞常州楊給事製新樓因寄
　　　　　之作
文昌星象盡東來油幕朱門次第開且上新樓看風景
<pb:KR4c0051_WYG_036-6b>
㑹乘雲雨一時囘(尚書在南宫為左丞給/事與禹錫皆是郎吏)
　　　　酬浙東李侍郎越州春晚即事長句
越中藹藹繁華地秦望峯前禹穴西湖草初生邉鴈去
山花半謝杜鵑啼青油畫捲臨髙閣紅斾晴翻繞古堤
明日漢庭徴舊徳老人爭出若耶溪(後漢劉寵為㑹稽/太守及徵為將作)
(大匠山隂縣有五六老叟自若耶山谷間出人齎百錢/以送寵寵勞之答曰自明府下車狗不夜吠民不見吏)
(年老遭值聖明今聞當見棄去故自扶奉送寵曰吾政/何能及公言耶勤苦父老為人選一大錢受之)
　　　　酬淮南牛相公述舊見貽
<pb:KR4c0051_WYG_036-7a>
少年曽忝漢庭臣晚嵗空餘老病身初見相如成賦日
尋為丞相掃門人追思徃事咨嗟久喜奉清光笑語頻
猶有登朝舊冠冕待公三入拂埃塵
　　　　酬鄭州權舍人見寄十二韻
朱户凌晨啟碧梧含早凉人從桔柣至書到漆沮傍抃
㑹因佳句情深取斷章愜心同笑語入耳勝笙簧憶昔
三條路居鄰數仞牆(舍人舊宅光福/里時忝為東鄰)學堂青玉案綵服紫
羅囊麟角看成就龍駒見抑揚彀中飛一箭雲際落雙
<pb:KR4c0051_WYG_036-7b>
鶬(舍人一舉登科/又判入等第)甸邑叨前列天臺媿後行(鄙人離渭/南主簿十)
(年舍人方尉其邑及罹譴謫重入南/宫禮部郎中舍人方任考功員外)鯉庭傳事業雞樹
遂翺翔書殿連鳴鵲神池接鳯凰追遊䝉尚齒惠好結
中膓(鄙人在集賢與西/掖接近日夕追遊)鎩翮方擡舉危根易損傷一麾
憐弃置五字借恩光(鄙人出牧姑/蘇舍人草制)汝海崆峒秀溱流芍
藥芳風行能偃草境静不争桑(鄙人轉臨汝/舍人牧滎陽)轉斾趨闗
右頒條匝渭陽病吟猶有思老醉巳無狂塵滿鴻溝道
沙驚白狄鄉佇聞黄紙詔促召紫微郎
<pb:KR4c0051_WYG_036-8a>
　　　　奉和裴令公夜宴
天下蒼生望不休東山雖有但時遊從來海上仙桃樹
肯逐人間風露秋
　　　　洛濵病卧李侍郎見惠藥物謔以文星之句
隠几支頥對落暉故人書信到柴扉周南留滯商山老
星象如今屬少微
　　　　詶留守牛相公宫城早秋寓言見寄
曉月映宫樹秋光起天津涼風稍動葉宿露未生塵景
<pb:KR4c0051_WYG_036-8b>
氣尚芳麗曠望感心神揮毫成逸韻開閤遲來賔擺去
將相印漸為逍遥身如招後房宴却要白頭人
　　　　牛相公留守見示城外新墅有溪竹秋月親
　　　　　情多徃宿遊恨不得去因成四韻兼簡洛
　　　　　中親故之什兼命同作
别墅洛城外月明村㙒通光輝滿地上絲管發舟中堤
豔菊花露島涼松葉風髙情限清禁寒漏滴深宫
　　　　和僕射牛相公追感韋裴六相登庸皆四十
<pb:KR4c0051_WYG_036-9a>
　　　　　餘未五十薨殁豈早榮早枯之義今年將
　　　　　六十猶粗强健因親故勸酒率然成篇并
　　　　　見寄之作
坐鎮清朝獨殷然閒徵故事數前賢用才同踐鈞衡地
稟氣終分大小年威鳯本池思泛泳仙查舊路望囘旋
猶憐綺季深山裏唯有松風與石田
　　　　和僕射牛相公以離闕庭七年班行親故亡
　　　　　殁十無一人再覩龍顔喜慶雖極感歎風
<pb:KR4c0051_WYG_036-9b>
　　　　　燭能不愴然因成四韻并示集賢中書二
　　　　　相公所和
久辭龍闕擁紅旗喜見天顔拜赤墀三省英寮非舊侣
萬年芳樹長新枝交朋接武居仙院幕客追風入鳯池
雲母屏風即施設可憐榮耀冠當時
　　　　和僕射牛相公見示長句
静得天和興自濃不縁宦達性靈傭大鵬六月有閒意
仙鶴千年無躁容流輩盡來多歎息官班髙後少過從
<pb:KR4c0051_WYG_036-10a>
唯應加築露臺上䞉見終南雲外峯
　　　　和牛相公雨後寓懐見示
金火交争正抑揚蕭蕭飛雨助清商曉看紈扇恩情薄
夜覺紗燈刻數長樹上早蟬纔發響庭中百草已無光
當年富貴亦惆悵何況悲翁髮似霜
　　　　牛相公林亭雨後偶成
飛雨過池閣浮光生草樹新竹開粉奩初蓮&KR0353;香注野
花無時節水鳥自來去若問知境人人間第一處
<pb:KR4c0051_WYG_036-10b>
　　　　和牛相公題姑蘇所寄太湖石兼寄李蘇州
震澤生竒石沉潜得地靈初辭水府出猶帶龍宫腥發
自江湖國來榮卿相庭從風夏雲勢上漢古查形拂拭
魚鱗見鏗鏘玉韻聆烟波含宿潤苔蘚助新青嵌穴波
斯貌纎鋩蟲篆銘孱顔傲林薄飛動向雷霆煩熱近還
散餘酲見便醒凡禽不敢息浮&KR1631;莫能停静稱垂松葢
鮮宜映鶴翎㤀憂常目擊素尚與心冥眇小欺湘燕團
圓笑落星徒然想融結安可測年齡採取詢鄉耋搜求
<pb:KR4c0051_WYG_036-11a>
按舊經垂鈎入空隙隔浪動晶熒有獲人争賀歡謠衆
共聴一州驚閲寳千里逺揚舲覩物洛陽陌懐人吳御
亭寄言垂天翼早晚起滄溟
　　　　和陳許王尚書酬白少傅侍郎長句因通簡
　　　　　汝洛舊遊之什
寥廓髙翔不可追風雲失路暫相隨方同洛下書生詠
又見軍前大將旗雪裏命賔開玉帳飲中請號駐金巵
竹林一日王戎去嵇阮雖貧興未衰
<pb:KR4c0051_WYG_036-11b>
　　　　和僕射牛相公寓言二首
兩度竿頭立定誇囘眸舉袖拂青霞盡抛今日貴人様
復振前朝名相家御史定來休直宿尚書依舊趂參衙
具瞻尊重誠無敵猶憶洛陽千樹花
心如止水鑒常明見盡人間萬物情鵰鶚騰空猶逞俊
驊騮齒足自無驚時來未覺權為祟貴了方知退是榮
只恐重重世縁在事須三度副蒼生
　　　　和牛相公南溪醉歌見寄
<pb:KR4c0051_WYG_036-12a>
脱屣將相守沖謙唯於山水獨不亷枕伊背洛得勝地
鳴臯少室來軒簷相(去/聲)形面勢黙指畫言下變化隨顧
瞻清池曲榭人所致野趣幽芳天與添有時轉入潭島
間珍木如幄藤為簾忽然便有江湖思沙礫平淺草纎
纎怪石釣出太湖底珠樹移自天台尖崇蘭迎風緑泛
艶坼蓮含露紅&KR0008;襜修廊架空逺岫入弱栁覆檻流波
霑渚蒲抽莢劒脊動岸荻迸笋錐頭銛攜觴命侣極永
日此會雖數心無厭人皆置莊身不到富貴難與逍遙
<pb:KR4c0051_WYG_036-12b>
兼唯公出處得自在決就放曠辭炎炎座賔盡歡恣談
謔愧我掉頭還奮髯能令商於多病客亦覺自適非沉
潜
　　　　詶僕射牛相公晉國池上别後至甘棠館忽
　　　　　夢同遊因成口號見寄
已嗟池上别魂驚忽報夢中攜手行此夜獨歸還乞夢
老人無睡到天明
　　　　裴侍郎大尹雪中遺酒一壺兼示喜眼疾平
<pb:KR4c0051_WYG_036-13a>
　　　　　一絶有閒行把酒之句斐然仰酬
巻盡輕雲月更明金箆不用且閒行若傾家釀招來客
何必池塘春草生
　　　　詶太原狄尚書見寄
家聲烜赫冠前賢時望穹崇鎮北邉身上官銜如座主
幕中談笑取同年幽并俠少趨鞭弭燕趙佳人奉管絃
仍把天兵書號筆逺題長句寄山川
　　　　詶宣州崔大夫見寄
<pb:KR4c0051_WYG_036-13b>
白衣曽拜漢尚書今日恩光到敝廬再入龍樓稱綺季
應縁狗監説相如中郎南鎮權方重内史髙齋興有餘
遙想敬亭春欲暮百花飛盡栁花初
　　　　詶皇甫十少尹暮秋久雨喜晴有懐見示
雨餘獨坐巻簾帷便得詩人喜霽詩搖落從來長年感
慘舒偏是病身知掃開雲霧呈光景流盡潢汙見路岐
何況菊香新酒熟神州司馬好狂時
　劉賔客外集巻六

<pb:KR4c0051_WYG_037-1a>
欽定四庫全書
　劉賔客外集巻七　　　　唐　劉禹錫　撰
　　詩
　　　　和浙西李大夫霜夜對月聴小童吹觱篥歌
　　　　　依本韻
海門雙青暮烟歇萬頃金波湧明月侯家小兒能觱篥
對此清光天性發長江凝練樹無風瀏慄一聲霄漢中
涵胡畫角怨邉草蕭瑟清蟬吟野叢沖融頓挫心使指
<pb:KR4c0051_WYG_037-1b>
雄吼如風轉如水思婦多情珠淚垂仙禽欲舞雙翅起
郡人寂聴衣滿霜江城月斜樓影長纔驚指下繁韻息
已見樹杪明星光謝公髙齋吟激楚戀闕心同在羇旅
一奏荆人白雪歌如聞雒客扶風鄔吳門水驛接山隂
文字殷勤寄意深欲識陽陶能絶處少年榮貴道傷心
　　　　浙西李大夫述夢四十韻并浙東元相公詶
　　　　　和斐然繼聲
位是才能取時因際會遭羽儀呈鸑鷟鋩刃試豪曹洛
<pb:KR4c0051_WYG_037-2a>
下推年少山東許地髙門承金鉉鼎家有玉璜韜(吕仍/嗣侯)
海浪扶鵬翅天風引驥髦便知蓬閣閟不識魯衣褒興
發春塘草魂交益部刀形開猶抱膝燭盡遽揮毫昔仕
當初筮逢時詠載櫜懐鈆辨蟲蠧染素學鵝毛車騎方
休汝歸來欲效陶(大夫罷太原/從事歸京師)南臺資謇諤内署選風
騷羽化如乘鯉樓居舊冠鼇美香焚濕麝名菓賜乾萄
議赦蠅棲筆邀歌蟻泛醪代言無所戲謝表自稱叨蘭
焰凝芳澤芝泥瑩玉膏對頻聲價出直久夢魂勞草詔
<pb:KR4c0051_WYG_037-2b>
令歸馬批章答獻&KR0729;(幽冀歸闕兩戎乞/盟事並具注前)銀花懸院牓翠
羽映簾絛諷諌欣然納竒觚率爾操禁中時諤諤天下
免忉忉右顧龜成印雙飛鵠織袍謝賔縁地密潔己是
心豪五日思歸沐三春羨衆邀茶爐依緑笋棊局就紅
桃溟海桑潜變隂陽炭暗熬仙成脱屣去臣戀捧弓號
建節辭烏栢宣風看鷺濤土山京口峻䥫瓮郡城牢(舊/説)
(潤州城如䥫瓮事/見歸浣南征記)曲島花千樹官池水一篙鶯來和絲
管鴈起拂麾旄宛轉傾羅扇囘旋墮玉搔罰籌長豎纛
<pb:KR4c0051_WYG_037-3a>
觥盞様如舠山是千重嶂江為四面濠卧龍曽得雨(浙/東)
孤鶴尚鳴臯(浙/西)劒用雄開匣(二/公)弓閒蟄受弢(自/謂)鳯姿嘗
在竹(二/公)鷃羽不離蒿(自/謂)吳越分雙鎮東西接萬艘今朝
比潘陸江海更滔滔
　　　　和浙西李大夫晚下北固山喜徑松成隂悵
　　　　　然懐古偶題臨江亭并浙東元相公所和
　　　　　依本韻
一辭温室樹幾見武昌栁荀謝年何少韋平望已久種
<pb:KR4c0051_WYG_037-3b>
松夾石道紆組臨沙阜目覽帝王州心存股肱守葉動
驚綵翰波澄見頳首晉宋齊梁都千山萬江口烟散隋
宫出濤來海門吼風俗太伯餘衣冠永嘉後江長天作
限山固壤無朽自古稱佳麗非賢誰奄有八元邦族盛
萬石門風厚天柱揭東溟文星照北斗髙亭一騁望舉
酒共為夀因賦詠懐詩逺寄同心友禁中晨夜直江左
東西偶筆手握兵符儒腰盤貴綬頒條風有自立事言
無茍農野聞讓耕軍人不使酒用材當搆厦知道寜窺
<pb:KR4c0051_WYG_037-4a>
牖誰為青雲髙鵬飛終背負
　　　　和浙西李大夫伊川卜居
早入八元數嘗承三接恩飛鳴天上路鎮壓海西門清
望寰中許髙情物外存時來誠不讓歸去每形言洛下
思招隠江干厭作藩按經修道具依様買山村(馬葛堂/為御史)
(大夫將置宅命畫工圖其/狀戒所使曰依此様求之)開鑿隨人化幽隂為律暄逺
移難得樹立變舊荒園絶塞通潜徑平泉占上原烟霞
遙在想簿領益為繁丹禁虛東閣蒼生望北轅徒令雙
<pb:KR4c0051_WYG_037-4b>
白鶴五里自翩飜
　　　　和滑州李尚書上已憶江南禊事
白馬津頭春日遲沙州歸鴈拂旌旗栁營唯有軍中戲
不似江南三月時
　　　　詶滑州李尚書秋日見寄
一入石渠署三聞宫樹蟬丹霄未得路白髮又添年雙
節外臺貴洞簫中禁傳徴黄在旦夕早晚發南燕
　　　　吐綬鳥詞(并序/)
<pb:KR4c0051_WYG_037-5a>
滑州牧尚書李公以吐綬鳥詞見示兼命繼聲葢尚書
前為御史時所作有翰林二學士同賦之今所謂追和
也鳥之所異具于首篇
越山有鳥翔寥廓嗉中天綬光若若越人偶見而竒之
因名吐綬江南知四明天姥神仙地朱鳥星精鍾異氣
赤玉彫成彪炳毛紅綃剪出玲瓏翅湖烟始開山日髙
迎風吐綬盤花絛臨波似染瑯琊草映葉疑開阿母桃
花紅草緑人間事未若靈禽自然貴鶴吐明珠暫報恩
<pb:KR4c0051_WYG_037-5b>
鵲銜金印空為瑞春和秋霽野花開翫景尋芳處處來
翠幕雕籠非所慕珠丸柘彈莫相猜棲月啼烟凌縹緲
髙林先見金霞曉三山仙路寄遙情刷羽揚翹欲上征
不學碧雞依井絡願隨青鳥向層城太液池中有黄鵠
憐君長向髙枝宿如何一借羊角風來聴簫韶九成曲
　　　　和西川李尚書漢州微月遊房太尉西湖
木落漢川夜西湖懸玉鈎旌旗環水次舟檝泛中流目
極想前事神交如共遊瑤琴久已絶松韻自悲秋
<pb:KR4c0051_WYG_037-6a>
　　　　和重題
林端落照盡湖上逺嵐清水榭芝蘭室仙舟魚鳥情人
琴久寂寞烟月若平生一泛釣璜處再吟鏘玉聲
　　　　和遊房公舊竹亭聞琴絶句
尚有竹間路永無綦下塵一聞流水曲重憶食霞人
　　　　西州李尚書知愚與元武昌有舊逺示二篇
　　　　　吟之泫然因以繼和二首(來詩云元公令/陳從事求蜀琴)
　　　　　(將以為寄而武昌之/訃聞因陳生㑹葬)
<pb:KR4c0051_WYG_037-6b>
如何贈琴日巳是絶絃時無復雙金報空餘掛劎悲
寳匣從此閒朱絃誰復調秪應隨玉樹同向土中銷
　　　　和西川李尚書傷韋令孔雀及薛濤之什
玉兒已遂金環塟翠羽先隨秋草萎唯見芙蓉含曉露
數行紅淚滴清池(後魏元樹南陽王橲之子南奔到建/業數年後北歸愛姬朱玉兒脱金指)
(環為贈樹至魏却以指/環寄玉兒示有還意)
　　　　詶李相公喜歸鄉國自鞏縣夜泛洛水見寄
鞏樹烟月上清光含碧流且無三已色猶泛五湖舟鵬
<pb:KR4c0051_WYG_037-7a>
息風還起鳯歸林正秋雖攀小山桂此地不淹留
　　　　和李相公平泉潭上喜見初月
家山見初月林壑悄無塵幽境此何夕清光如為人潭
空破鏡入風動翠蛾嚬㑹向瑣窓望追思伊洛濵
　　　　和李相公初歸平泉過龍門南嶺遙望山居
　　　　　即事
暫别明庭去初隨優詔還曽為鵩鳥賦喜過鑿龍山新
墅烟火起野程泉石間巖廊人望在只得片時閒
<pb:KR4c0051_WYG_037-7b>
　　　　和李公以平泉新墅獲方外之名因為詩以
　　　　　報洛中士君子兼見寄之什
業繼韋平後家依崑閬間恩華辭北第蕭洒愛東山滿
室圖書在入門松菊閒華天雖暫息一舉出人寰
　　　　詶栁栁州家雞之贈
日日臨池弄小雛還思寫論付官奴栁家新様元和脚
且盡薑牙劒手徒
　　　　答前篇
<pb:KR4c0051_WYG_037-8a>
小兒弄筆不能嗔涴壁書窓且當勤聞彼夢熊猶未兆
女中誰是衛夫人
　　　　答後篇
昔日傭工記姓名逺勞辛苦寫西京近來漸有臨池興
為報元常欲抗行
　　　　再授連州至衡陽酬栁栁州贈别
去國十年同赴召渡湘千里又分岐重臨事異黄丞相
三黜名慙栁士師歸目併隨囘鴈盡愁膓正遇斷猿時
<pb:KR4c0051_WYG_037-8b>
桂江東過連山下相望長吟有所思
　　　　重别
二十年來萬事同今朝岐路忽西東皇恩若許歸田去
嵗晚當為鄰舍翁
　　　　三贈
信書誠自誤經事漸知非今日臨湘别何年休汝歸
　　　　題淳于髠墓
生為齊贅壻死作楚先賢應以客卿塟故臨官道邉寓
<pb:KR4c0051_WYG_037-9a>
言本多興放意能合權我有一石酒置君墳樹前
　　　　懐妓四首
玉釵重合兩無縁魚在深潭鶴在天得意紫鸞休舞鏡
能言青鳥罷銜牋金盆巳覆難收水玉軫長拖不續絃
若向蘼蕪山下過遙將紅淚洒窮泉
鸞飛逺樹栖何處鳯得新巢已去心紅壁尚留香漠漠
碧雲初斷信沉沉情知㸃汚投泥玉猶自經營買笑金
從此山頭似人石丈夫形狀淚痕深
<pb:KR4c0051_WYG_037-9b>
但曽行處遍尋看雖是生離死一般買笑樹邉花已老
畫眉牕下月猶殘雲蔵巫峽音容斷路隔星橋過徃難
莫怪詩成無淚滴盡傾東海也須乾
三山不見海沉沉豈有仙蹤更可尋青鳥去時雲路斷
姮娥歸處月宫深紗窓遙想春相憶書幌誰憐夜獨吟
料得夜來天上鏡只應偏照兩人心
　　　　登清暉樓
潯陽江色朝添滿彭蠡秋聲鴈送來南望廬山千萬仞
<pb:KR4c0051_WYG_037-10a>
共誇新出棟梁材
　　　　省試風光草際浮
熙熙春景霽草緑春光麗的歴亂相鮮葳蕤互虧蔽乍
疑芊綿裏稍動丰茸際影碎翻崇蘭浮香轉叢蕙含烟
絢碧綵帶露如珠綴幸因採掇日況此臨芳嵗
　　　　赴和州於武昌縣再遇毛仙翁十八兄因成
　　　　　一絶
武昌山下蜀江東重向仙舟見葛洪又得案前親禮拜
<pb:KR4c0051_WYG_037-10b>
大羅天訣玉函封
　
　
　
　
　
　
　劉賔客外集巻七

<pb:KR4c0051_WYG_038-1a>
欽定四庫全書
　劉賔客外集巻八　　　　唐　劉禹錫　撰
　　詩
　　　　寄毗陵楊給事三首
揮毫起制來東省躡足修名謁外臺好看櫜鞬莫惆悵
出文入武是全才
曽主魚書輕刺史今朝自請左魚來青雲直上無多地
却要斜飛取勢囘
<pb:KR4c0051_WYG_038-1b>
東城南陌昔同遊坐上無人第二流屈指如今已零落
且須歡喜作鄰州
　　　　巫山神女廟
巫山十二鬱蒼蒼片石亭亭號女郎曉霧乍開疑巻幔
山花欲謝似殘粧星河好夜聞清珮雲雨歸時帶異香
何事神仙九天上人間來就楚襄王
　　　　栁絮
飄颺南陌起東鄰漠漠濛濛暗度春花巷暖隨輕舞蝶
<pb:KR4c0051_WYG_038-2a>
玉樓晴拂豔粧人縈迴謝女題詩筆㸃綴陶公漉酒巾
何處好風偏似雪隋河隄上古江津
　　　　陪崔大尚書及諸閣老宴杏園
更將何面上春臺百事無成老又催唯有落花無俗態
不嫌憔悴滿頭來
　　　　曹剛
大絃嘈&KR1232;小絃清噴雪含風意思生一聴曹剛彈薄媚
人生不合出京城
<pb:KR4c0051_WYG_038-2b>
　　　　發蘇州後登虎丘寺望梅樓
獨宿望梅樓夜深珍木冷僧房已閉户山月方出嶺碧
池涵劒彩寳刹搖星影却憶郡齋中虚眠此時景
　　　　别蘇州二首
三載為吳郡臨期祖帳開雖非謝桀黠且為一裵&KR0966;
流水閶門外秋風吹栁條從來送客處今日自魂銷
　　　　松江送處州奚使君
吳越古今路滄波朝夕流從來别離地能使管絃愁江
<pb:KR4c0051_WYG_038-3a>
草帶烟暮海雲含雨秋知君五陵客不樂石門遊
　　　　題報恩寺
雲外支硎寺名聲敵虎丘石文留馬跡峯勢聳牛頭泉
眼潜通海松門預帶秋遲囘好風景王謝昔曽遊
　　　　罷郡姑蘇北歸渡揚子津
幾嵗悲南國今朝賦北征歸心渡江勇病體得秋輕海
濶石門小城髙粉堞明金山舊遊寺過岸聴鐘聲
　　　　館娃宫在舊郡西南硯石山上前瞰姑蘇臺
<pb:KR4c0051_WYG_038-3b>
　　　　　傍有采香徑梁天監中置佛寺曰靈嵒即
　　　　　故宫也信為絶境因賦二章
宫館貯嬌娃當時意大誇艶傾呉國盡笑入楚王家月
殿移椒壁天花代舜華唯餘采香徑一帶入山斜
　　　　姑蘇臺
故國荒臺在前臨震澤波綺羅隨世盡麋鹿古時多築
用金鎚力摧因石䑕窠昔年雕輦路唯有采樵歌
　　　　贈同年陳長史員外
<pb:KR4c0051_WYG_038-4a>
明州長史外臺郎憶昔同年翰墨場一自分襟多嵗月
相逢滿眼是凄涼推賢有愧韓安國論舊唯存盛孝章
所歎謬遊東閣下看君無計出恓惶
　　　　寄湖州韓中丞
老郎日日憂蒼鬢逺守年年厭白蘋終日相思不相見
長頭相見是何人
　　　　有感
死且不自覺其餘安可論昨宵鳯池客今日雀羅門騎
<pb:KR4c0051_WYG_038-4b>
吏塵未息銘旌風已翻平生紅粉愛惟解哭黄昬
　　　　楊栁枝
揚子江頭烟景迷隋家宫樹拂金堤嵯峨猶是當時色
半蘸波中水鳥棲
　　　　海陽十咏(并引/)
元次山始作海陽湖後之人或立亭榭率無指名及余
而大備每疏鑿搆置必揣稱以標之人咸曰有㫖異日
遷官裴侍郎為十咏以示余頗明麗而不虚美因捃拾
<pb:KR4c0051_WYG_038-5a>
裴詩所未道者從而和之(一云余為吏隠亭述¶言海陽/之所從來詳美異日下與此)
(同/)
　　　　吏隠亭
結搆得竒勢朱門交碧潯外來始一望寫盡平生心日
軒漾波影月砌鏤松隂幾度欲歸去囘眸情更深
　　　　切雲亭
逈破林烟出俯窺石潭空波搖杏梁日松韻碧窓風隔
水生别島帶橋如斷虹九疑南面事盡入寸眸中
<pb:KR4c0051_WYG_038-5b>
　　　　雲英潭
芳幄覆雲屏石奩開碧鏡支流日飛洒深處身疑瑩潜
去不見迹清音常滿聴有時病朝酲來此心神醒
　　　　𤣥覽亭
瀟灑青林際夤縁碧潭隈淙流冒石下輕波逐砌囘香
風逼人度幽花覆水開故令無四壁晴夜月光來
　　　　裴溪(時御史已/遇新恩)
楚客憶闗中疏溪想汾水縈紆非一曲意態如千里倒
<pb:KR4c0051_WYG_038-6a>
影羅文動微波笑顔起君今賜環歸何人承玉趾
　　　　飛練瀑
晶晶擲巖端潔光如可把瓊枝曲不折雪片晴猶下石
堅激清響葉動承餘洒前時明月中見是銀河瀉
　　　　䝉池
瀠渟幽壁下深浄如無力風起不成文月來同一色地
靈草木瘦人逺烟霞逼徃徃疑列仙圍碁在巖側
　　　　棼絲瀑
<pb:KR4c0051_WYG_038-6b>
飛流透嵌隟噴洒如絲棼含暈迎初旭翻光破夕曛餘
波遶石去碎響隔溪聞却望瓊沙際逶迤見脈分
　　　　雙溪
流水遶雙島碧溪相並深浮花擁曲處逺影落中心閒
鷺久獨立曝龜驚復沉蘋風有時起滿谷簫韶音
　　　　月窟
濺濺潄幽石注入團圓處有如常滿杯承彼清夜露巖
曲月斜照林寒春晚煦遊人不敢觸恐有蛟龍䕶
<pb:KR4c0051_WYG_038-7a>
　　　　送周魯儒赴舉詩(并引/)
晝居外次晨門曰有九疑生持一刺來謁立西階以須
生危冠方袂淺拱舒拜且前致辭稱贄其文頗涉獵前
言居五六日復褏來益引古事以相劘切與之言能言
其得姓因家之所自暨縣道鄉亭之風俗望水名山之
槩狀羅含所未記朱贑之未條咸得之於生由是始列
於賔籍臨觴而司斟觀博而竄言有日矣初邑中人聞
有生來而二千石客之駢然來觀遷客裴御史遇生於
<pb:KR4c0051_WYG_038-7b>
坐抵掌曰人固有貌類而族殊者周生疑羅玠也衆咸
囅然而熟視生疑也愈甚夫形似古所有也優孟似叔
敖而楚君欲以為相人殊而貌肖猶或欲用之玠生於
衡山而生生於九疑其似誠匹也無乃躡其武昇俊造
仕甸服佐君藩為御史乎古文人無避事即有而書之
尚實也行李之貺則徴夫詩曰
宋日營陽内史孫因家占得九疑村童心便有愛書癖
手指今餘把筆痕自握虵珠辭白屋欲憑雞卜謁金門
<pb:KR4c0051_WYG_038-8a>
若逢廣坐問羊酪從此知名在一言
　　　　送曹璩歸越中舊隠詩(并引/)
余為連州諸生以進士書刺者浩不可紀獨曹生崖然
自稱為山夫及與語以徵其實則曰所嗜者名嘗逺遊
以索之抗喉舌胘胝脢以干東諸侯見之日率莞然曰
秀才者天下是不禮庸何傷今方依名山以揚其聲將
掛幘於南嶽生之言未及休余遽曰在巳不在山若子
之言依山而為髙是鍊神叩寂捐日月而不顧名聞而
<pb:KR4c0051_WYG_038-8b>
老至持是焉用生聞言愀然如晦色見於眉睫因留止
道士院從余求書以觀居三時而功陪一時讀史書自
皇帝至吳魏間班班能言之然而絶口不敢言衡山知
山夫不販而贏也十一月告余歸隠於㑹稽且曰知求
名之自矣乞詞以發之遂賦七言詩以鑒其志詩曰
行盡瀟湘萬里餘少逢知已憶吾廬數間茅屋閒臨水
一盞秋燈夜讀書地逺何當隨計吏䇿成終自詣公車
剡中若問連州事唯有千山畫不如
<pb:KR4c0051_WYG_038-9a>
　　　　尋汪道士不遇
仙子東南秀泠然善馭風笙歌五雲裏天地一壺中受
籙金華洞焚香玉帶宫我來君閉户應是向崆峒
　　　　八月十五日夜桃源翫月
塵中見月心亦閒况是清秋仙府間凝光悠悠寒露墜
此時云在最髙山碧虚無雲風不起山上長松山下水
羣動翛然一顧中天髙地平千萬里少君引我昇玉壇
禮空遙請真仙官雲駢欲下星斗動天樂一聲肌骨寒
<pb:KR4c0051_WYG_038-9b>
金霞昕昕漸東上輪敧影促猶頻望絶景良時難再并
他年此日應惆悵
　叔父元和中故昔時為桃源行後貶官武陵復為翫
　月作並題於觀壁爾來暑紀再周蔇牽故此郡迎見
　文字闇缺伏慮他年轉將塵没故鐫在貞石以期不
　朽太和四年蔇謹記
　　　　罷和州遊建康
秋水清無力寒山暮多思官閒不計程徧上南朝寺
<pb:KR4c0051_WYG_038-10a>
　　　　田順郎歌
清歌不是世間音玉殿嘗聞稱主心唯有順郎全學得
一聲飛出九重深
　　　　米嘉榮
一别嘉榮三十載忽聞舊曲尚依然如今世俗輕前輩
好染髭鬚事少年
　　　　自江陵㳂流道中
三千三百西江水自古如今要路津月夜歌謠有漁父
<pb:KR4c0051_WYG_038-10b>
風天氣色屬商人沙村好處多逢寺山葉紅時覺勝春
行到南朝征戰地古來名將盡為神
　　　　别䕫州官舍
三年楚國巴城守一去揚州揚子津青帳聯延喧驛步
白頭俯傴到江濵巫山暮色常含雨峽水秋來不恐人
惟有九歌詞數首里中留與賽蠻神
　　　　夜聞商人船中筝
大艑髙船一百尺新聲促柱十三絃揚州市裏商人女
<pb:KR4c0051_WYG_038-11a>
來占江西明月天
　　　　聞道士彈思歸引
仙公一奏思歸引逐客初聞自泫然莫怪殷勤悲此曲
越聲長苦巳三年
　　　　喜康將軍見訪
謫居愁寂似幽棲百草當門茅舍低夜獵將軍忽相訪
鷓鴣驚起繞籬啼
　　　　贈劉景擢第
<pb:KR4c0051_WYG_038-11b>
湘中才子是劉郎望在長沙住桂陽昨日鴻都新上第
五陵年少讓清光
　　　　赴連山途次徳宗山陵寄張員外
常時並冕奉天顔委珮低簪彩仗間今日獨來張樂地
萬重雲水望橋山
　　　　嘗茶
生拍芳叢鷹觜牙老郎封寄謫仙家今宵更有湘江月
照出霏霏滿盌花
<pb:KR4c0051_WYG_038-12a>
　　　　梁國詞
梁國三郎威徳尊女巫簫鼓走鄉村萬家長見空山上
雨氣蒼茫生廟門
　　　　九日登髙
世路山河險君門烟霧深年年上髙處未省不傷心
　　　　謝栁子厚寄疊石硯
常時同硯席寄此感離羣清越敲寒玉參差疊碧雲烟
嵐餘斐亹水墨兩氛氲好與陶貞白松窓寫紫文
<pb:KR4c0051_WYG_038-12b>
　　　　元日感懐
振蟄春潜至湘南人未歸身加一日長心覺去年非燎
火委虛燼兒童&KR0247;彩衣異鄉無舊識車馬到門稀
　　　　謝宣州崔相公賜馬
浮雲金絡膝昨日别朱輪銜草如懐戀嘶風尚意頻曽
將比君子不是換佳人從此西歸路應容躡後塵
　　　　南中書來
君書問風俗此地接炎州淫祀多青鬼居人少白頭旅
<pb:KR4c0051_WYG_038-13a>
情偏在夜鄉思豈唯秋每羨朝宗水門前盡日流
　　　　題招隠寺
隠士遺塵在髙僧精舍開地形臨渚斷江勢觸山迴楚
野花多思南禽聲例哀殷勤最髙頂閒却望鄉來
　　　　思歸寄山中友人
蕭條對秋色相憶在雲泉木落病身死潮平歸思懸涼
鐘山頂寺暝火渡頭船此地非吾土閒留又一年
　　　　望洞庭
<pb:KR4c0051_WYG_038-13b>
湖光秋月兩相和潭面無風鏡未磨遙望洞庭山水翠
白雲盤裏一青螺
　　　　魚復江中
扁舟盡室貧相逐白髮蔵冠鑷更加逺水自澄終日緑
晴林長落過春花客情浩蕩逢鄉語詩意留連重物華
風檣好住貪程去斜日青帘背酒家
　　　　歴陽書事七十韻(并引/)
長慶四年八月余自䕫州轉歴陽浮岷山觀洞庭歴夏
<pb:KR4c0051_WYG_038-14a>
口涉潯陽而東友人崔敦詩罷丞相鎮宛陵緘書來招
曰必我覿而之藩不十日飲不置子故余自池州道宛
陵如其素敦詩出祖於敬亭祠下由姑孰西渡江乃吾
圉也至則考圗經參見事為之詩俟采之夜諷者
一夕為湖地千年列郡名霸王迷路處亞父所封城漢
置東南尉梁分肘腋兵本呉風俗剽兼楚語音傖沸井
今無湧烏江舊有名土臺遊柱史石室隠彭鏗(老君適/楚有臺)
(在焉彭鏗石/室在含山縣)曹操祠猶在濡須塢未平海潮隨月大江
<pb:KR4c0051_WYG_038-14b>
水應春生一昨深山裏終朝看火耕魚書來北闕鷁首
下南荆雲雨巫山暗蕙蘭湘水清章華樹已失鄂渚草
來迎廬阜香爐出湓城粉堞明鴈飛彭蠡莫鵶噪大雷晴
平野分風使恬和趂夜程貴池登陸峻春穀渡橋鳴駱
驛主人問悲歡故舊情幾年方一面卜晝便三更助喜
杯盤盛㤀機笑語訇管清疑警鶴絃巧似嬌鶯熾炭烘
蹲獸華茵織鬭鯨囘裾飄霧雨急節墮瓊英斂黛疑愁
色施鈿耀翠晶容華本南國粧梳學西京日落方收鼔
<pb:KR4c0051_WYG_038-15a>
天寒更炙笙促筵交履舄痛飲倒簪纓謔浪容優孟嬌
憐許智瓊蔽明添翠帟命燭拄金莖坐久羅衣皺盃傾
粉面騂興來從請曲意墮即飛觥令急重須改歡馮醉
盡呈詰朝還選勝來日又尋盟道别殷勤惜邀筵次第
争唯聞嗟短景不復有餘酲衆散扄朱户相攜話素誠
晤言猶亹亹殘漏自丁丁出祖千夫擁行厨五熟烹離
亭臨野水别思入哀筝接境人情洽方冬饌具精中
流為界道隔岸數飛甍沙浦王渾鎮滄州謝眺城望
<pb:KR4c0051_WYG_038-15b>
夫人化石夢帝日環營半渡趨津吏縁堤簇郡甿場黄
堆晚稻籬碧見冬菁里社争來獻壺漿各自擎鴟夷傾
底舄粔籹鬭成(闕/)采石風傳柝新林暮撃鉦繭綸牽撥
刺犀焰照澄泓露冕觀原野前驅抗斾旌分庭展賔主
望闕拜恩榮比屋惸嫠輩連年水旱并遐思常後巳下
令必先庚逺岫低屏列支流曲帶縈湖魚香勝肉官酒
重於餳憶惜泉源變斯須地軸傾雞籠為石顆龜眼入
泥坑事繫人風重官從物論輕江春俄澹蕩樓月幾虧
<pb:KR4c0051_WYG_038-16a>
盈栁長千絲宛田塍一線絣遊魚將婢從野雉見媒驚
波浄攅鳬鵲洲香發杜蘅一鐘菰葑米千里水葵羮受
譴時方久分憂政未成比瓊雖碌碌於鐡尚錚錚早忝
豋三署曽聞奏六英無能甘負弩不慎在提衡口語成
中遘毛衣阻上征時聞闗利鈍智亦有聾盲昔媿山東
妙今慙海内兄後来登甲乙早巳在蓬瀛心托秦明鏡
才非楚白珩齒衰親藥物宦薄傲公卿捧日皆元老宣
風盡大彭好令朝集使¶結束赴新正
<pb:KR4c0051_WYG_038-16b>
　
　
　
　
　
　
　
　劉賔客外集巻八

<pb:KR4c0051_WYG_039-1a>
欽定四庫全書
　劉賔客外集巻¶九　　　　唐　劉禹錫　¶撰
　　雜著
　　　¶　為淮南杜相公論西戎表¶
臣某言臣一辭闕庭已僅二載官當重任身受<md:KR4c0051_SBCK_009-1b>¶重恩既
懐子牟戀闕之心又負臧文竊位之責¶思所以歌頌聖
徳裨補箴規塵露至微不任懇¶迫臣逺祖詩顯名漢代
出牧南陽讜言善䇿隨¶事獻納忠醇之至聞于中外遺
<pb:KR4c0051_WYG_039-1b>
風可襲有激愚¶衷臣是以輒竭聞見粗陳梗槩雖不盡
陛下聖¶明萬分之一然臣子之心有直必獻伏惟皇帝¶
陛下徳合天地道躋文武弛張普博事法隂陽¶氣均生
成人霑亭育凡是氛沴覆以春和銷除¶容納皆如聖意
寛宥肆赦實賴皇明河中誅鋤¶不勞兵革淮右底定不
戮一人慶浹萬邦事出<md:KR4c0051_SBCK_009-2a>¶千古近又西戎背約寇犯王師
陛下寛貸豺狼¶矜其兇悍布以恩澤果爾知慙功因徳
成不以¶兵制故詩云獫狁孔熾書稱蠻夷猾夏臣觀自
<pb:KR4c0051_WYG_039-2a>
古帝王不忍小忿貽大患故竭耗中國盡力邉¶陲至如
滅昆明之城平大宛之種豈是發輝皇¶猷増榮簡冊故
聖哲之論薄衛霍之功陛下鏡¶歴代無益之端修大君
文徳之教遂得北狄深¶蔵五城晏閑百蠻嚮化四海無
虞惟此小番尚¶述聲教陛下示之大信加以舊恩雖闗
防暫驚¶而烽燧旋罷臣負恩方鎮初懼寇戎正於憂迫<md:KR4c0051_SBCK_009-2b>¶之時果聞仁聖之諭攘却兇孽不勞干戈臣静¶思逺圖
久計莫若存信施惠以愧其心嵗通玉¶帛待以客禮昭
<pb:KR4c0051_WYG_039-2b>
宣聖徳擇奉誼之臣恢拓皇威¶選謹邉之將積粟塞下
坐甲闗中以逸待勞以¶髙御下重其金玉之贈結以舅
甥之歡小來則¶慰安大至則嚴備明其斥候不撓不侵
則戎狄¶為可封之人沙塲無戰死之骨若天下無事人¶
安嵗稔然後訓兵命将破虜摧衡原州營田靈¶武盡復
舊地通使安西國家長筭悉在於此計¶熟事定舉必有
功茍未可圖豈宜容易此皆陛<md:KR4c0051_SBCK_009-3a>¶下朝夕倦談之事前後
立騐之謀臣質性頑疎¶籌畫庸近受恩非據敢㤀獻忠
<pb:KR4c0051_WYG_039-3a>
犬馬之心實所¶罄盡謹遣某官某奉表¶
　　　　謝上連州刺史表¶
臣某言伏奉去三月七日制授臣使持節連州¶刺史恭
承睿㫖跪奉詔書皇恩重於丘山聖恩¶深於雨露抃舞
失次神魂再揚臣某中謝臣性愚¶拙謬學文詞幸遇休
明累登科第出身入仕並¶不因人徳宗臨御之時臣忝
御史陛下龍飛之¶日臣忝郎官恭守章程勤修職業權
臣奏用葢<md:KR4c0051_SBCK_009-3b>¶聞虚名實非曲求可以覆視跡卑易枉無路
<pb:KR4c0051_WYG_039-3b>
自¶明亦縁臣有微才所以嫉臣者衆競生口語廣¶肆加
誣伏賴陛下至仁時從寛典舉以縁坐貶¶佐遐藩屢變
星霜頻經恩赦犬馬懐戀寢興匪¶寜唯讀佛經願延聖
夀昨䝉昭命追赴上都隨¶列授官俾居逺郡在臣之分
榮幸巳多伏荷陛¶下孝理純深皇明照燭哀臣老母羸
疾憫臣一¶身零丁特降所恩得移善部光榮廣被母子
再¶生凡在人臣皆感聖徳凡為人子皆荷聖慈豈¶唯賤
臣獨受恩造不覺喜極至于涕零昔殷王<md:KR4c0051_SBCK_009-4a>¶俯念於前禽
<pb:KR4c0051_WYG_039-4a>
且聞解網漢帝有感於少女爰命¶罷刑方之聖朝不足
多尚感召和氣慰安羣生¶非臣隕越所能上報伏以南
方厲疾多在夏中¶臣自發栁州便染瘴瘧扶䇿在道不
敢停留即¶以今月十一日到州上訖謹宣聖㫖以示逺
人¶恭述詔條所期富庶無任¶
　　　　含輝洞述¶
河東薛公景晦以文無害為尚書刑部郎中以¶訕為道
州刺史居郡大理至於無事清機羨益¶盡付山水一旦
<pb:KR4c0051_WYG_039-4b>
以書來誇曰吾得異境于近郊<md:KR4c0051_SBCK_009-4b>¶自城西門並南山俯江
水有石穹然如夏屋其¶左右前後又如囘廊曲房藻繡
彫彤之象雲生¶日入怪狀迭發水石卉木香非人寰意
其當為¶食霞御氣者之所遊息委蛻而去不知其幾千¶
百年逮今得諸黄冠野夫及請而往因名其地¶曰含輝
洞葢詩家流所謂山水含清輝者是已¶吾子常以詞雄
於世盍為我誌焉愚得書退而¶深惟若薛公者少居江
湖間遊名山東探禹穴¶止四明句曲金華陽羨南過九
<pb:KR4c0051_WYG_039-5a>
江薄匡廬以涉¶彭蠡天下山水之籍存乎胸中第其髙
下銖兩<md:KR4c0051_SBCK_009-5a>¶不失及是而口呿不能名顧謂竒信矣若江華¶
者九疑三湘之佳麗地也前此二千石御史中¶執法河
南元次山諫大夫北平陽亢宗司刑大¶夫東平吕和叔
皆碩人也考槃招隠之致恒汲¶汲然卒使諸境貴于異
日豈地愛其寳有時而¶發耶顧謂異信矣夫物之有作
俟言而逺故述¶焉以書于洞隂曰
營陽鬱鬱山水第一洞有含¶輝遊人忘歸公也孔樂請言
<pb:KR4c0051_WYG_039-5b>
其㣲先是斯境翳¶于榛薄天姿孤絶凡目所忽閟其清
光有待而¶發公之來思探竒翫竒茇野憇林而民悦之
既<md:KR4c0051_SBCK_009-5b>¶悦其至益知所嗜捫陘歴峴來適公志偶得竒¶絶聿
來告公駕言從之谷岸溟濛有石如門又¶如垣墉樛蔓
交木似綸似組乃芟乃治乃可布¶武伸脰掉臂空洞無
阻左右囘環儼若廊廡飛¶泉出竇練縋花吐觸石吹沙
珮搖絃撫側逕夤¶縁豁然見天有石如堂度之五筵東
西二門與¶日明昏奥者如室宣者如軒因其髙下爰搆
<pb:KR4c0051_WYG_039-6a>
亭¶榭匠生於心隨指如化開山剪木後以私屬結¶構暨
茨子來嬉嬉無事而就邦人不知淑清之¶辰休澣之時
雅步幅巾琴壺以隨前無俗人與<md:KR4c0051_SBCK_009-6a>¶白雲期年日盡適形
神不羈元氣顥然觀吾朶¶頥遵渚之鴻有時而飛石門
之下可以棲遲此¶谷而盈彼丘而夷維公之跡永在于
斯¶
　　　　吏隠亭述¶
元和十五年再牧于連州作吏隠亭海陽胡壖¶入自外
<pb:KR4c0051_WYG_039-6b>
閒不知藏山歴級東望怳非人寰前有¶四榭隔水相鮮
凝靄蒼蒼深流布懸架險通蹊¶有梁如蜺輕泳徐轉有
舟如翰登霞&KR0222;月若在¶天漢視被廣輪千畆之半翠麗
于是與世珠貫¶澂明峭絶藿靡葱蒨炎景有宜昏旦迭
變疑昔<md:KR4c0051_SBCK_009-6b>¶神鼇負山而抃摧其别島置此髙岸海陽之名¶
自元先生先生元結有銘其碣元維假符予維¶左遷其
間相距十五餘年封境服人其猶比肩¶天下山水非無
美人地偏人逺空樂魚鳥謝公¶開山涉月忘還豈曰無
<pb:KR4c0051_WYG_039-7a>
娛伊險且艱溪山為友¶城池為伍却倚佛寺左聯仙府
勢拱臺殿光含¶廂廡窈如壺中别見天宇石堅不老水
流不腐¶不知何人為今為古終堅焉老終流焉竭不知¶
何時再融再結¶
　　　　傳信方述<md:KR4c0051_SBCK_009-7a>¶余為連州四年江華守河東薛景晦以所著古¶今集驗
方十通為贈其志在於拯物予故申之¶以書異日景晦
復寄聲相謝且咨所以補前方¶之闕醫拯道貴廣庸可
<pb:KR4c0051_WYG_039-7b>
以學淺為辭遂於篋中¶得巳試者五十餘方用塞長者
之問皆有所自¶故以傳信為目云元和十三年六月八
日中山¶劉禹錫述¶
　　　　彭陽唱和集引¶
丞相彭陽公始由貢士以文章為羽翼怒飛于¶㝠㝠及
貴為元老以篇詠佐琴壺取適乎閒讌<md:KR4c0051_SBCK_009-7b>¶鏘然如朱絃玉
磬故名聞于世間鄙人少時亦¶嘗以詞藝梯而航之中
途見險流落不試而胷¶中之氣伊鬱蜿蜒泄為章句以
<pb:KR4c0051_WYG_039-8a>
遣愁沮悽然如¶燋桐孤竹亦名聞于世間雖窮達異趣
而音英¶同域故相遇甚歡其㑹面必抒懐其離居必寄¶
興重酬累贈體備今古好事者多傳布之今年¶公在并
州余守吳門相去迴逺而音徽如近且¶有書來抵曰三
川守白君編録與吾子贈答緘¶縹囊以遺余白君為詞
以冠其前號曰劉白集¶悠悠思與所賦亦盈于巾箱盍
次第之以塞三<md:KR4c0051_SBCK_009-8a>¶川之請於是緹綴凡百有餘篇以彭陽
唱和集¶為目勒成兩軸爾後繼賦附于左方太和七年
<pb:KR4c0051_WYG_039-8b>
二月五日中山劉禹錫述¶
　　　　彭陽唱和集後引¶
貞元中予為御史彭陽公從事于太原以文章¶相徃来
有日矣無何予受譴南遷十餘年間公¶登用至宰相出
為衡州方獲㑹面輸寫藴積相¶視泫然爾後或雜賦詩
贈答編成兩軸太和五¶年余領吳郡公鎮太原常發函
寓書必有章句¶絡繹於數千里内無曠旬時八年公為
吏部尚<md:KR4c0051_SBCK_009-8b>¶書予牧臨汝有詩歎七年之别著其後云集巻
<pb:KR4c0051_WYG_039-9a>
自此為第三未幾予轉左馮公登左揆每恨近¶而不見
形於詠言開成元年公鎮南梁予以太¶子賔客分司東
都新韻繼至率云三軸成矣二¶年冬忽寄一章詞調悽
切似有永訣之㫖伸紙¶悸歎居數日果承訃書嗚呼聆
風相悦者四十¶年㑹面交歡者十九年以詩見投凡七
十九首¶勒成三巻以副平生之言¶
　　　　吳蜀集引¶
長慶四年余為歴陽守今丞相趙郡李公時鎮<md:KR4c0051_SBCK_009-9a>¶南徐州
<pb:KR4c0051_WYG_039-9b>
毎賦詩飛函相示且命同作爾後出處¶乖逺亦如隣封
凡酬唱始於江南而終於劒外¶故以吳蜀為目云¶
　　　　汝洛集引¶
太和八年予自姑蘇轉臨汝樂天罷三川守復¶以賔客
分司東都未幾有詔領馮翊辭不拜職¶授太子少傅分
務以遂其髙時予代居左馮明¶年予罷郡以賔客入洛
日以章句交歡因而編¶之命為汝洛集¶
　　　　子劉子自傳<md:KR4c0051_SBCK_009-9b>¶
<pb:KR4c0051_WYG_039-10a>
子劉子名禹錫字夢得其先漢景帝賈夫人子¶勝封中
山王諡曰靖子孫因封為中山人也七代¶祖亮事北朝
為冀州刺史散騎常侍遇遷都洛¶陽為北部都昌里人
世為儒而仕墳墓在洛陽¶北山其後也陿不可依乃塟
滎陽之檀山原田¶大王父已還一昭一穆如平生曽祖
凱官至博¶州刺史祖鍠由洛陽主簿察視行馬外事嵗
滿¶轉殿中丞侍御史贈尚書祠部郎中父諱緒亦¶以儒
學天寳末應進士遂及大亂舉族東遷以¶違患難因為
<pb:KR4c0051_WYG_039-10b>
東諸侯所用後為浙西從仕本府<md:KR4c0051_SBCK_009-10a>¶就加鹽鐡副使遂轉
殿中主務于埇橋其後罷¶歸浙右至揚州遇疾不諱小
子承夙訓稟遺教¶眇然一身奉尊夫人不敢殞滅後忝
登朝或領¶郡䝉恩澤先府君累贈至吏部尚書先太君盧¶
氏由彭城縣太君贈至范陽郡太夫人初禹錫¶既冠舉
進士一幸而中試間嵗又以文登吏部¶取士科授太子
校書官司閒曠得以請告奉温¶凊是時年少名浮於實
士林榮之及丁先尚書¶憂迫禮不死因成痼疾既免喪
<pb:KR4c0051_WYG_039-11a>
相國揚州節度¶使杜公領徐泗素知遂請為掌書記捧
檄入<md:KR4c0051_SBCK_009-10b>¶告太夫人曰吾不樂江淮間汝宜謀之於始因¶白
丞相以請曰諾居數月而罷徐泗而河洛猶¶艱難遂改
為揚州掌書記涉二年而道無虞前約¶乃行調補京兆
渭南主簿明年冬擢為監察御¶史貞元二十一年春徳
宗新棄天下東宫即位¶時有寒雋王叔文以善奕棊得
通籍博望因間¶隙得言及時事上大竒之如是者積久
衆未¶知之至是起蘇州掾超拜起居舍人充翰林學士
<pb:KR4c0051_WYG_039-11b>
遂隂薦丞相杜公為度支鹽鐡等使翊日叔文¶以本官
及内職兼充副使未幾特遷户部侍郎<md:KR4c0051_SBCK_009-11a>¶賜金紫貴振一時
愚前巳為杜丞相奏署崇陵使¶判官居月餘日至是改
屯田員外郎判度支鹽¶鐡等按初叔文北海人自言猛
之後有逺祖風¶唯東平吕温隴西李景儉河東栁宗元
以為言¶然三子者皆與予厚善日夕過言其能叔文實¶
工言治道能以口辨移人既得用自春至秋其¶所施為
人不以為非當時上素被疾至是尤劇¶詔下内禪自為
<pb:KR4c0051_WYG_039-12a>
太上皇後諡曰順宗東宫即皇¶帝位是時太上久寢疾
宰臣及用事者都不得¶召對宫掖事祕而建桓立順功
歸貴臣於是叔<md:KR4c0051_SBCK_009-11b>¶文首貶渝州後命終死宰相貶崖州予
出為連¶州途至荆南又貶朗州司馬居九年詔徵復授¶
連州自連歴䕫和二郡又除主客郎中分司東¶都明年
追入充集賢殿學士轉蘇州刺史賜金¶紫移汝州兼御
史中丞又遷同州充本州防禦¶長春宫使後被足疾改
太子賔客分司東都又¶改秘書監分司一年加檢校禮
<pb:KR4c0051_WYG_039-12b>
部尚書兼太子¶賔客行年七十有一身病之日自為銘曰¶
不夭不賤天之祺兮重屯累厄數之竒兮天興¶所長不
使施兮人或加訕心無疵兮寢於北牖<md:KR4c0051_SBCK_009-12a>¶盡所期兮塟近
大墓如生時兮魂無不之庸詎¶知兮¶
　　　　唐故監察御史贈尚書右僕射王公神道碑¶
公諱倰字真長其先葉黄帝夫聖人之後與庶¶姓不同
如河出崑崙潜於厚地欻焉振起奮為¶汪洋奔騰自天
非衆川也故自黄帝八代而生舜¶武王克殷求有媯之
<pb:KR4c0051_WYG_039-13a>
𦙍滿封於陳是為胡公十¶三葉生完自以公子國難不
得立乃抱樂器奔¶齊桓公以卿禮接之下又十一葉和
以久為政¶隂浹于人遂有齊國三代稱王至建為秦所
滅<md:KR4c0051_SBCK_009-12b>¶項羽入秦封建孫安為濟北王漢興失國齊人¶謂之
王家因以為氏安子涓仕漢為鎮東将軍¶青州牧封劇
縣伯自涓至彤凡一十九代兩漢¶公卿牧守如家牒然
十代祖猛字景畧苻秦尚¶書令伉秦成霸業與孔明佐
蜀同功故時人謂¶之王葛史云北海劇人遂著為族望
<pb:KR4c0051_WYG_039-13b>
九代祖休¶儀曹尚書八代祖鎮惡佐命宋長安擒姚𢎞¶
至北齊五代祖&KR0008;七兵部尚書兄弟九人時號王¶氏九
龍於齊史有傳云髙祖顗字君粹北齊著作¶郎燕郡太
守曽祖敬忠成州刺史大父上客髙<md:KR4c0051_SBCK_009-13a>¶宗封嶽進士及第
歴侍御史主客兵部員外郎¶累遷兵右金吾衛將軍冀
州刺史靈州都督朔¶方道總管見職官儀及衣(闕/)烈考
瞰宣州宣¶城縣令贈工部郎中娶河東裴氏乃生僕射
少¶而敦敏工為文始以崇文生應深謀祕䇿考入¶上第
<pb:KR4c0051_WYG_039-14a>
拜監察御史天之賦予莫能兩大既揚令¶名而不以景
福享齡五十五塟于河南府偃師¶縣亳邑鄉後以子貴
累贈禮部尚書至右僕射¶夫人江夏李氏祔焉李門多
竒才父暄起居舍¶人暄子鄘門下侍郎平章事髙叔祖
善蘭臺郎<md:KR4c0051_SBCK_009-13b>¶崇文館學士注文選行於時善子邕北海郡
太¶守有重名四方之士求為碑銘者傾天下故夫¶人於
盛宗禮範可法累贈至江夏郡夫人僕射¶有三子長子
早終次子處𤣥少嬰沉恙慕道士¶養生之術髙尚其趣
<pb:KR4c0051_WYG_039-14b>
强仕而没積善不試後來¶果大焉季子彦威字子美始
以五經登甲科歴¶太常博士祠部員外郎遷屯田郎中
轉户部司¶封並充禮儀使判官宏文館學士京兆少尹
諫¶議大夫史館修撰以直諫出為河南少尹入為¶少府
監司農卿改淄青節度使徵拜户部侍郎<md:KR4c0051_SBCK_009-14a>¶判度支勢逼
生患出為衛尉卿分司東都尋起¶為陳許節度使檢校
禮部尚書充汴宋亳等州¶節度觀察處置等使北海縣
開國子食邑五百¶户娶潁川韓氏主客員外郎衢之女
<pb:KR4c0051_WYG_039-15a>
國子祭酒¶楊頊之外孫夫人有三弟皆材無子早謝已¶
如禮祔塟于亳邑原僕射厚徳覆露之尚書丕¶承之以
蚤孤鋭意嚮學嘗閲詩至蓼莪篇感激¶流涕故其志如
刃始淬及學成立成為鴻儒入¶用為能臣參定儀制財
成經費起書生擁旌節¶今又領全師鎮上游握神符垂
三組皆嚮時感<md:KR4c0051_SBCK_009-14b>¶發之所激也志就而學成名聞而身達
欲報無¶所外榮中悲人子之孝在乎揚其先徳以耀于¶
逺乃俾學古者書本系所自且銘于龜趺螭首¶云銘曰
<pb:KR4c0051_WYG_039-15b>
山積而髙澤積而長聖人之後必大而昌由聖¶與賢或
為霸强建不克嗣濟北疏疆齊人徳之¶其族稱王佐于
苻秦北海重光僕射之主負材¶而起䇿于萬乘擢為御
史同時條對千目仰視¶桂林一枝拾芥相似名動海内
夫豈不偉種徳¶而牙乃生令子出入鼎貴理財統師流
根之澤<md:KR4c0051_SBCK_009-15a>¶密印纍纍峻其追崇幽顯有輝孝嗣之志歉然¶
弗怡春露秋霜感傷履之時久能慕禄豐益悲¶明發不
寢永懷孝思攄之無窮曷若豐碑景亳¶之原佳城在斯
<pb:KR4c0051_WYG_039-16a>
乃金石刻揭于道陲松耶栢耶¶有洛之湄過者必下來
觀信辭¶
　
　
　
　
　
　
<pb:KR4c0051_WYG_039-16b>
　
　
　
　
　
　
　
　劉賔客外集巻九<md:KR4c0051_SBCK_009-15b>¶<md:KR4c0051_SBCK_010-1a>¶
<pb:KR4c0051_WYG_040-1a>
欽定四庫全書
　劉賔客<md:KR4c0051_SBCK_010-1a>¶外集巻十¶　　　　唐　劉禹錫　撰
　　墓誌祭文¶
　　¶　　故荆南節度推官董府君墓誌¶銘
元和七年夏四月某日前荆州部從事董府君<md:KR4c0051_SBCK_010-1b>¶以疾終
于故府私第年若干其孤泣書前人之¶爵里耿光求我
以銘于幽且先志也故重為之¶董姓出于豢龍氏至辛
有而分在晉為良史在¶趙佐簡子為能臣項羽主盟為
<pb:KR4c0051_WYG_040-1b>
翟王髙皇帝舉¶兵漢中刼其兵衆不克其土後裔遂為
隴西人¶凡稱事不稱名不待事而彰也始予謫於武陵¶
人多中之賢有董生為守令客既而以士相見¶之禮成
與之言能言墳典數旁捃百氏之學弱¶年嗜屬詩工奕
棊用是索合於貴游多所慰¶中年奉浮圖説三乘用是
貢誠於清賢多被辟<md:KR4c0051_SBCK_010-2a>¶書脱巾為崇文館校書郎再選至
大理評事咸¶視真秩而不纍其章職繫於外是也晚節
尚道¶故投劾於幕府治扁舟浮江沲泛洞庭登熊耳¶訪
<pb:KR4c0051_WYG_040-2a>
浮丘以探異賦枉渚以寄傲居數嵗投老於¶南荆迷邦
縱性委和從化逮夫寢巨室也自含¶襚至於卜竁皆仁
人之賻焉是嵗五月十二日¶卜塟于龍山之某崗外姻
至矣君名侹字庶中¶大父曰思簡位至汝南太守父承
祖殁于試守¶太子舍人始為君求婦于鄭之里生嗣子
夏卿¶既立而天今未之從其後又娶于閻氏生二子<md:KR4c0051_SBCK_010-2b>¶曰
周卿雲卿嫠也繐裳髽首有正家之道嗚呼¶道愈富而
室愈貧志甚修而知甚寡士以隴西¶為貴將在令名與
<pb:KR4c0051_WYG_040-2b>
銘曰¶
學待問而文藻身藝不試兮名孰聞大道甚夷¶兮此我
辰何生不茂兮非我春修門之達兮連¶岡膴膴蔓草如
蘭兮新墳若斧吁嗟董生兮於¶焉終古¶
　　　　絶編生墓表¶
顧彖呉郡人食力於武陵沅水上以讀易聞病¶且死飭
其子曰吾年十有五而受易於師積六<md:KR4c0051_SBCK_010-3a>¶十三年於兹未
嘗一日不吟乎繫象里中兒從¶吾讀其文多矣死則必
<pb:KR4c0051_WYG_040-3a>
塟我于黨庠之側尚其¶有知且聞吾書君子曰若彖者
可謂志篤于學¶矣因以絶編生諡之且表其墓後之讀
功令者¶或采焉予既謫居是邦始至之日問能道古語¶
可與言者邑子以生為對既而執贄請見之生¶危冠大
袂闊視雅拜及門知讓候肅而後入又¶肅而躋階心存
聖言潤徹眉睫有野態而無茍¶容問其所執曰幼學易
老而尤嗜問安學曰始¶聞於師晚熱于心自尼父兼三
才絀八索繫辭<md:KR4c0051_SBCK_010-3b>¶焉以通微言與伏羲文王並行猶天三
<pb:KR4c0051_WYG_040-3b>
辰同麗¶太極秦脱大患完文顯行漢之田丁京劉而東¶
京有馬魏鄭與何荀兩王而吳有韋陸前者導¶源後之
洒之渢融混合百派犇奏唐興沙門一¶行方洩天幾以
探古人神友造物智斟人事制¶動也有柅變道也無方
曏之支流委輸于我其¶他紬繹祖述三十有餘家朱藍
之樸斵之為羽¶翼為鼓吹疇咨天人之際旁魄上下騖
精於攟¶摭匱巧於穿鑿猶制氏之於樂鏗鏘而已徐氏¶
之於禮善容而巳然而前修之盡心也得以味<md:KR4c0051_SBCK_010-4a>¶腴搴芳
<pb:KR4c0051_WYG_040-4a>
焉手胝於運管目䁾於臨燭而氣耗於¶咏呻家居無訾
不能與計偕地偏且逺無有能¶晤語心愈苦而跡愈卑
寒膚嗛腹以至於耄¶老微夫子之問持是安施乎他日
予造其室廬¶瓢簞在左汙尊在右有龜枵然有筴甚澤
余擫¶蓍指骨而訊之曰是亹亹者曽不予欺乎生攸¶爾
而對云古先聖人知道之妙不可博而得也¶故設象以
致意使有取有用取當其粗用當其¶精夫權衡所以揣
輕重不為捶鈎者設也尋尺¶所以商逺邇不為運斤者
<pb:KR4c0051_WYG_040-4b>
設也龜筴所以決羣<md:KR4c0051_SBCK_010-4b>¶疑不為知幾者設也幾存乎人是
則以天時為¶卦體以地理為爻位外附人事以象焉内
取諸身¶以彖焉得樞於寰中迎數於¶象外自然之理不
知其然雖欲强名措説無地¶彼枯莖朽殻安能與於此
乎今夫揲之以至刓¶灼之以殆盡徒與夫蚩蚩者問歉
穰占熊虺起¶訟需食亡羊喪牛之間耳資其握粟以餬
予口¶烏足為夫子道哉余以斯言邃於易故書之噫¶國
有大學學有館以延顓門若生者苦形役志¶如是其顓
<pb:KR4c0051_WYG_040-5a>
也茹經于腹湮滅糞壤壁水湯湯不<md:KR4c0051_SBCK_010-5a>¶聞其聲摧蔵樸遫
與山木同朽豈地逺然耶彼¶文甲綷毛剽筋夀革嶺嶠
之華實炎溟之蜃蝦¶飛苞驛篚所至而貴夫豈貴邇也
哉悦者衆故也¶生之死在元和七年秋七月由死之日
推而上¶求直治生之辰得四百有七十甲子塟在征渚¶
西右磯上其墳可隠東望里塾尚行其志云¶
　　　　祭栁員外文¶
維元和十五年嵗次庚子正月戊戌朔日孤子¶劉禹錫
<pb:KR4c0051_WYG_040-5b>
銜哀扶力謹遣所使黄孟萇具清酌庶¶羞之奠敬祭于
亡友栁君之靈嗚呼子厚我有<md:KR4c0051_SBCK_010-5b>¶一言君其聞否惟君平
昔聰明絶人今雖化去¶夫豈無物意君所死乃形質耳
魂氣何托聴余¶哀詞嗚呼痛哉嗟余不天甫遭閔凶未
離所部¶三使來弔憂我哀痛諭以苦言情深禮至欵密¶
重複期以中路更申願言途次衡陽云有栁使¶謂復前
約忽承訃書驚號大叫如得狂病良久¶問故百哀攻中
涕洟迸落魂魄震越伸紙窮竟¶得君遺書絶絃之音悽
<pb:KR4c0051_WYG_040-6a>
愴徹骨初托遺嗣知其¶不孤末言歸輤從祔先域凡此
數事職在吾徒¶永言素交索居多逺鄂渚差近表臣分
深想其<md:KR4c0051_SBCK_010-6a>¶聞訃必勇於義巳命所使持書徑行友道尚終¶
當必加厚退之承命改牧宜陽亦馳一函候於¶便道勒
石垂後屬于伊人安平宣英會有還使¶悉巳如禮形於
具書嗚呼子厚此是何事朋友¶凋落從古所悲不圖此
言乃為君發自君失意¶沉伏逺郡近遇國士方伸眉頭
亦見遺草恭辭¶舊府志氣相感必踰常倫顧余負釁營
<pb:KR4c0051_WYG_040-6b>
奉方重¶猶冀前路望君銘旌古之達人朋友則服今有¶
所厭其禮莫申朝脯臨後出就别次南望桂水¶哭我故
人孰云宿草此慟何極嗚呼子厚卿真<md:KR4c0051_SBCK_010-6b>¶死矣終我此生
無相見矣何人不達使君終否¶何人不老使君夭死皇
天后土胡寜忍此知悲¶無益奈恨無巳君之不聞余心
不理含酸執筆¶輒復中止誓使周六同於巳子魄兮來
思知我¶深㫖嗚呼哀哉尚饗¶
　　　　重祭栁員外文
<pb:KR4c0051_WYG_040-7a>
嗚呼自君之没行已八月每一念至忽忽猶疑¶今以喪
來使我臨哭安知世上真有此事既不¶可贖翻哀獨生
嗚呼出人之才竟無施為炯炯¶之氣戢于一木形與人
等今既如斯識與人殊<md:KR4c0051_SBCK_010-7a>¶今復何託生有髙名没為衆悲
異服同志異音¶同歡唯我之哭非弔非傷來與君言不
成言哭¶千哀萬恨寄以一聲唯識真者乃相知耳庶幾¶
儻聞君儻聞乎嗚呼痛哉君有遺美其事多梗¶桂林舊
府感激生持俾君内弟得以義勝平昔¶所念今則無違
<pb:KR4c0051_WYG_040-7b>
旅魂克歸崔生實主幼穉甬上¶故人撫之敦詩退之各
展其分安平來賵禮成¶而歸其他赴告咸復于素一以
誠告君儻聞乎¶嗚呼痛哉君為巳矣余為茍生何以言
别長號¶數聲冀乎異日展我哀誠嗚呼痛哉尚饗<md:KR4c0051_SBCK_010-7b>¶　　　　為鄂州李大夫祭栁員外文¶
嗚呼至人以在生為傳舍以軒冕為儻來達於¶理者未
嘗惑此昔余與君論之詳熟孔氏四科¶罕能相備惟公
特立秀出幾於全器才之何豐¶運之何否大川未濟乃
<pb:KR4c0051_WYG_040-8a>
失巨艦長途始半而喪¶良驥搢紳之倫孰不墮淚昔者
與君交臂相傳¶一言一笑未始有極馳聲日下騖名天
衢射䇿¶差池髙科齊驅攜手書殿分曹藍曲心志諧同¶
追歡相續或秋月銜觴或春日馳轂甸服載朞¶同升憲
府察視之列斯焉接武君遷外郎予侍<md:KR4c0051_SBCK_010-8a>¶内闈出處雖間
音塵不虧勢變時移遭罹多故¶中復賜環上京良遇曽
不踰月君又即路逺持¶郡符栁江之壖居陋行道疲人
歌焉予來夏口¶忽復三年離索則久音貺屢傳篋盈草
<pb:KR4c0051_WYG_040-8b>
𨽻架滿¶文篇鍾索繼美班揚差肩賈誼賦鵩屈原問天¶
自古有死奚論後先痛君未老美志莫宣邅囘¶世路奄
忽下泉嗚呼哀哉令妻早謝穉子四嵗¶天喪斯文而君
永逝翩翩丹旐來自遐裔聞君¶旅櫬既及岳陽寢門一
慟貫裂衷膓執紼禮乖¶出疆路阻故人奠觴莫克親舉
馳神假夢冀獲<md:KR4c0051_SBCK_010-8b>¶寤語平生密懐願君遣吐遺孤之才與
不才敢¶同巳子之相許嗚呼哀哉尚饗¶
　　　　祭韓吏部文
<pb:KR4c0051_WYG_040-9a>
髙山無窮太華削成人文無窮夫子挺生典訓¶為徒百
家抗行當時勍者皆出其下古人中求¶為敵葢寡貞元
之中帝鼓薫琴奕奕金馬文章¶如林君自幽谷升于髙
岑鸞鳯一鳴蜩螗革音¶手持文柄髙視寰海權衡低昂
瞻我所在三十¶餘年聲名塞天公鼎侯碑志隧表阡一
字之價¶輦金如山權豪來侮人虎我䑕然諾洞開人金<md:KR4c0051_SBCK_010-9a>¶我灰親親尚舊丹其夀考天人之學可與論道¶二者不
至至者其誰豈天與人好惡背馳昔遇¶夫子聰明勇奮
<pb:KR4c0051_WYG_040-9b>
常操利刃開我混沌子長在筆¶予長在論持矛舉楯卒
不能困時惟子厚竄言¶其間賛詞愉愉辨道顔顔磅礴
上下羲農以還¶㑹於有極服之言詮胡合我而長逝徒
泣涕而漣漣吁嗟乎岐山威鳯不復鳴華亭¶别鶴中夜
驚畏簡書兮拘印綬思臨慟兮志莫¶就生芻一束酒一
盃故人故人歆此來¶
　　　　祭興元李司空文¶
維大和四年月日禮部郎中集賢殿直學士劉<md:KR4c0051_SBCK_010-9b>¶禹錫謹
<pb:KR4c0051_WYG_040-10a>
以清酌之奠敬祭於故相國山南西道¶節度使贈司空
李公之靈嗚呼龜靈而刳龍知¶而屠古今同之天不可
呼公之挺生徳與位并¶如瞻日月豈贊其明何以致之
姑話平生追懐¶周旋彌四十年射䇿校文接武聯翩甸
服同邑¶明庭比肩公乘迅飊凌厲非烟愚觸駭機迸落¶
深泉一持化權一謫海壖本同末異如矢别弦¶雲龍井
蛙勢不相見二紀迴泊一朝㑹面公為¶故相愚似悲翁
契闊相遇凄涼萬重復以郎吏¶交歡上公披襟道舊劇
<pb:KR4c0051_WYG_040-10b>
談小酒清洛泛舟鑿龍<md:KR4c0051_SBCK_010-10a>¶攜手公入西闗愚亦徵還削去
苛禮招邀清閒¶廣陌聯鑣髙臺看山尋春適野醉舞花
間忽復¶登壇總戎于外子午危棧巴梁古岸夷風傖儜¶
獽俗䧟害隂謀密備兇黨千輩如嗾羣犬以逼¶騶虞如
縱炎火以焚瑾瑜時耶命耶不慮不圖¶物理神道安知
有無嗚呼痛哉𤣥天甚髙上訴¶何時長夜無曉斯焉永
歸風凄日昬鼓咽簫悲¶沉埋玉樹誰不霑衣平生故人
零落已稀委花¶而盡然猶怨咨如何國楨有此遭罹挺
<pb:KR4c0051_WYG_040-11a>
災賦命¶孰主張之有肴在筵有酒盈巵神其來歆已矣<md:KR4c0051_SBCK_010-10b>¶長辭尚饗¶
　　　代裴相祭李司空文¶
四年月日特進守司空兼門下侍郎平章事裴¶度謹以
清酌少牢之奠敬祭于故相國魏郡公¶之靈嗚呼玉貞
而折不能瓦合鸞鎩而萎不同¶雞羣生兮若浮守道不
屈惟公之生福自維嵩¶金石髙韻珪璋徳容元和之初
左右憲宗以才¶視草以望登庸振起直聲激揚清風實
<pb:KR4c0051_WYG_040-11b>
有正氣¶號為名公名成身退猶係人望入為羽儀出領¶
藩方既師百辟又副丞相道冠搢紳事參翼亮<md:KR4c0051_SBCK_010-11a>¶某與公
遊四十餘年風期合契禄位相先某忝¶司言公持化權
應同宫徵馥若蘭荃猥以姓名¶稱於上前發迹從微芳
徽獲宣某為免相待罪¶梁山公拜右揆來從東川極其
歡娛著在詩篇¶某忝三入公東亦還里門相邇賔閤常
閒退朝¶休澣道舊開顔嗟乎山川間之忽在旦夕豈意¶
倉卒遂成今昔衣冠喪氣風物含戚强魂訴天¶寃血成
<pb:KR4c0051_WYG_040-12a>
碧嗚呼哀哉某在病中訃書始至無力¶以哭不言垂淚
今聞裧輤首路而歸隠几臨風¶其心孔悲嘉肴百籩㫖
酒一巵寄此情素神其<md:KR4c0051_SBCK_010-11b>¶來思嗚呼哀哉¶
　　　　代諸郎中祭王相國文¶
維大和四年月日某官等敬祭于故相國贈太¶尉太原
王公之靈嗚呼天以和氣鍾於貴人含¶光不曜照物如
春發自貢士驟為廷臣鴻鴈聯¶行其凌青雲既操利權
兼秉國鈞食禄甚厚奉¶身如貧井絡之隅益部為大斗
<pb:KR4c0051_WYG_040-12b>
牛之下揚州繁¶㑹受社臨戎油幢曲葢印綬重疊恩華
滂霈簿¶領如山處之若閒搉筦之權往而復還炎炎暐¶
暐出入二紀未曽傷神屢有薦士急難友弟謹<md:KR4c0051_SBCK_010-12a>¶厚訓子
顔間熈熈不形愠喜處巳無咎得君如¶此若木方髙商
飊歘起三台之氣變現在時五¶福之來盛衰有期曉下
黄閤車騎威遲夕歸華¶堂言笑嘻怡詰朝愀然有志求
醫未撤琴瑟俄¶懸素旂宸衷震悼朝右悽悲詔下褒崇
恩殊等¶夷靈輀既駕真宅將歸笳簫咽而復揚風日慘
<pb:KR4c0051_WYG_040-13a>
而無輝𤣥亮等或早挹清塵或晚承泛愛昔修¶禮于門
閫今纒悲于祖載幽顯雖異音徽未昧¶神之格思歆此
誠酹尚饗¶
　　　　祭福建桂尚書文<md:KR4c0051_SBCK_010-12b>¶維大和六年月日蘇州刺史劉禹錫謹以清酌¶之奠敬
祭于故福建團練使桂公之靈鵾化鵬¶征擘波沖天士
逢其時捨笈乘軒始識尚書貞¶元季年詣我南省袖文
一編便坐接語其容温¶然星嵗未幾鄙夫南遷滯留江
<pb:KR4c0051_WYG_040-13b>
湘魚鳥周旋尚¶書遇知變化如蟬秉憲朝右剖符江壖
交趾化¶行容州績宣凡曰循吏莫居我先太和之初再¶
遂良覿分務東洛門里同陌余復郎位公為賔¶客蔚然
貴臣綬紫鬚白俄俱西還列于清班來¶訪書殿登樓看
山見領八屯循街九闗賀遷閩<md:KR4c0051_SBCK_010-13a>¶越紅斾雙殷克有淑聲
搢紳之間惸嫠鼓舞强¶悍低路延平古津峭壁孱顔豈
意龍劒沉晶不¶還復魄侯堂歸舟建浦雙表何在虎丘
之下恭¶承嘉命來牧吾土言念昔遊忽成千古哀哀孝
<pb:KR4c0051_WYG_040-14a>
嗣率禮無違言奉几席歸乎洛師敬陳奠筵泣¶對靈帷
平生不㤀歆此一巵嗚呼哀哉¶
　　　　祭虢州楊庶子文¶
維太和六年月日蘇州刺史劉禹錫謹遣軍吏¶某乙具
少牢清酌之奠敬祭于故虢州楊公之¶靈嗚呼利劒多
缺真玉喜折俊人不夀為氣所<md:KR4c0051_SBCK_010-13b>¶齧子之少孤率性自然
早有名字結交世賢席¶勢馳聲龍秋鳥仚試文再售毛
翮愈鮮歴佐侯¶藩拾遺君前伏閤論事氣奪内權克揚
<pb:KR4c0051_WYG_040-14b>
直聲不¶愠左遷一斥于外君門邈然五剖竹符皆有聲¶
績南湘潜化巴人啞啞比陽布和戰地盡闢夀¶春武㫁
姦吏奪魄榮波砥平士庶同適朝典陟¶明俾臨本州錫
以貴綬腰金晝遊輿疾而來風¶烟為愁静治三載卧分
主憂直氣潜銷頹几不¶留九天難問萬化同休嗚呼惜
哉與君交歡巳¶過三紀維私之愛與衆無比乃命長嗣
為君半<md:KR4c0051_SBCK_010-14a>¶子誰無外姻君實知已昔與君遊俱為壯年怒¶
人言命笑人言天閲事未多信書太堅方階尺¶木巳墜
<pb:KR4c0051_WYG_040-15a>
九泉誦年易深潜病難痊不見南楚方¶知北軒嗚呼嗟
哉見幾不早追悔已晚猶希茍¶老容或宣轉以閒相期
以晦相勉一丘可樂萬¶累皆遣翫圖散秩婆娑京輦天
命不長願言莫¶展嗚呼痛哉君卧𢎞農余來姑蘇飛書
相約言¶念鼎湖我車載脂為子疾驅入境閴寂唯逢素¶
書發函驚視翰不自濡相去一舍豈無肩輿君¶為病嬰
我為吏拘兩不如意嗟哉命夫君今往<md:KR4c0051_SBCK_010-14b>¶矣無復可道我
今泛然一委𤣥造平生親友零¶落太早無望拔茅盡悲
<pb:KR4c0051_WYG_040-15b>
宿草到郡浹辰君不起¶聞寢門一慟心哀如焚彭彭輤
車來葬洛濵敬¶修賻禮泣送行人萬夫之羞薦君明魂
三赤之¶板寫予哀文凄涼山河慘淡風雲巳矣長别嗟¶
我楊君¶
　
　
　
　<md:KR4c0051_SBCK_023-6a>¶劉賔客外¶¶¶¶集¶巻<md:KR4c0051_SBCK_023-7b>¶十
