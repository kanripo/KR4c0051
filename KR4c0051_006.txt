# -*- mode: mandoku-view; -*-
#+TITLE: 劉夢得文集
#+DATE: 2015-09-11 08:17:39.694081
#+PROPERTY: ID KR4c0051
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0164-006劉夢得文集-卷第六.
<pb:KR4c0051_SBCK_006-1a>¶
劉夢得文集卷第六¶
　　送別詩¶
　　　送張侍郎　送楊侍御¶
　　　送蕭郎中　送李尚書¶
　　　送渾大夫　送源中丞¶
　　　送陸侍御　送太常蕭愽士¶
　　　送王司馬　送楊處厚¶
　　　逢韓七中丞　送周使君¶
　　　留別張侍御　送家兄隱居¶
　　　送王師魯　別友人後得書¶
<pb:KR4c0051_SBCK_006-1b>¶
　　　送李僕射　重送李相公¶
　　　送張苕　送能判官¶
　　　送韋秀才道沖赴制舉¶
　　　送李策秀才　送張盥赴舉¶
　　　送裴處士應舉　送錢侍御¶
　　　辤李相公　送令狐相公¶
　　　送趙中丞　送裴司徒令公¶
　　　送李戸部侍郎　送李郎中¶
　　　送杜録事　夜宴盧常侍宅¶
　　　送崔司業使君　送皇甫少尹¶
<pb:KR4c0051_SBCK_006-2a>¶
　　　送蔡京　送唐舎人¶
　　　送盧處士　送李秀才赴舉¶
　　　送令狐愽士　送李貟外¶
　　　送陳郎中　送李中丞¶
　　　送李庚先輩　送廖參謀¶
　　　送從弟郎中¶
　　送工部張侍郎入蕃弔祭(時張兼/御史)¶
月窟賔諸夏雲官降九天飾終鄰好重錫命禮¶
容全水咽猶登隴沙鳴稍極邊路因乗馹近志¶
爲飲冰堅毳帳差池見鳥旗揺曵前歸來賜金¶
<pb:KR4c0051_SBCK_006-2b>¶
石榮耀自編年¶
　　早秋送臺院楊侍御歸朝(兄弟四人遍歷諸/科二人同在省)¶
仙署棣華春當時巳絶倫今朝丹闕下更入白¶
眉人重振髙陽族分居要路津一門科第足五¶
府辟書頻&KR0743;鳥得秋氣法星懸火旻聖朝寰海¶
靜所至不埋輪¶
　　送工部蕭郎中刑部李郎中並以夲官兼¶
　　中丞分命充京西京北覆糧使¶
霜簡映金章相輝同舎郎天威巡虎落星使出¶
鴛行鐏俎成全䇿京坻閱見糧歸來虜塵滅畫¶
<pb:KR4c0051_SBCK_006-3a>¶
地奏明光¶
　　送李尚書鎭滑州(自淅西觀察徴拜兵部/侍郎月餘有此拜也)¶
南徐報政入文昌東郡須才別建章視草名髙¶
同蜀客擁旄年少勝荀郎黃河一曲當城下緹¶
&KR0016;千重照路傍自古相門還岀相如今人望在¶
巖廊(其後果繼/韋平之族)¶
　　送渾大夫赴豐州(自大鴻臚拜/家丞舊勲)¶
鳳銜新詔降恩華又見旌旗出渾家故吏來辤¶
辛屬國精兵願逐李輕車氊裘君長迎風懼錦¶
領酋豪踏雪衙其柰明年好春日無人喚看牡¶
<pb:KR4c0051_SBCK_006-3b>¶
丹花¶
　　送源中丞充新羅𠕋立使(侍中/之孫)¶
相門才子稱華簪持節東行捧德音官帶霜威¶
辤鳯闕口傳天語到鷄林煙開鼇背千㝷碧日¶
落鯨波萬頃金想見扶桑受恩後一時西拜盡¶
傾心¶
　　送陸侍御歸淮南使府五韻(用年/字)¶
江左重詩篇陸生名乆傳鳳城來巳熟羊酪不¶
嫌羶歸路芙蓉府離堂瑇瑁筵秦山呈臘雪隋¶
柳布新年曾忝楊州薦因君逹短牋(時從丞相鎭揚/州甞辱麦薦)¶
<pb:KR4c0051_SBCK_006-4a>¶
　　送太常蕭愽士弃官歸養赴東都(時元兄罷/相爲少師)¶
(仲兄爲郎官/並分司洛邑)¶
兄弟盡鴛鸞歸心切問安貪榮五彩服遂挂兩¶
梁冠侍膳曾調鼎循陔更握蘭從今別君後長¶
嚮德星看¶
　　送王司馬之陜州(自太常丞/授工爲詩)¶
暫輟清齋岀太常空攜詩卷赴甘棠府公旣有¶
朝中舊司馬應容酒後狂案牘來時唯署字風¶
煙入興便成章兩京大道多遊客每遇詞人戰¶
一場¶
<pb:KR4c0051_SBCK_006-4b>¶
　　洛中送楊處厚入𨵿因遊蜀¶
洛陽秋日正淒淒君去西秦更向西舊學三冬¶
今轉富曾傷六翮養初齊王城曉入窺丹鳳蜀¶
路晴來見碧鷄早識卧龍應有分不妨從此躡¶
丹梯¶
　　洛中逢韓七中丞之吳興口號(五首)¶
昔年意氣結羣英幾度朝迴一字行海北天南¶
零落盡兩人相見洛陽城¶
自從雲散各東西每日歡娱却慘悽離別苦多¶
相見少一生心事在書題¶
<pb:KR4c0051_SBCK_006-5a>¶
今朝無意訴離杯何況清絃急管催夲欲醉中¶
輕逺別不知翻引酒悲來¶
槖它橋上蘋風起鸚鵡杯中蒻雨春水碧山青¶
知好處開顔一𥬇嚮何人¶
谿中士女出笆籬谿上鴛鴦避畫旗何處人間¶
似仙境春山攜妓採茶時¶
　　送周使君罷渝州歸郢中別墅¶
君思郢上吟歸去故自渝南擲郡章野戍岸邉¶
留畫舸緑蘿隂下到仙莊池荷雨後衣香起庭¶
草春深綬帶長秪恐鳴騶催上道不容待得晚¶
<pb:KR4c0051_SBCK_006-5b>¶
菰甞¶
　　發華州留別張侍御賈¶
束簡下延閣假符驅短轅同人惜分袂結念醉¶
芳罇切切別絃急蕭蕭征&KR0016;煩臨岐無限意相¶
視却忘言(張詩云夫子生知者相期/性理中遂有忘言之句)¶
　　奉送家兄歸王屋山隱居(二首據道書王屋/山一名陽洛山)¶
陽洛天壇上依俙似玉京夜分先見日月淨逺¶
聞笙雲路將雞犬丹臺有姓名古來成道者兄¶
弟亦同行¶
春來山事好歸去憶逍遥水淨苔莎色露香芝¶
<pb:KR4c0051_SBCK_006-6a>¶
术苗登臺吸瑞景飛歩翼神颷願薦塤箎曲相¶
將學玉簫¶
　　送王師魯恊律赴湖南使幕(即永穆/公之孫)¶
翩翩馬上郎驅傳渡三湘橘樹沙洲暗松醪酒¶
肆香素風傳竹帛髙價騁琳琅楚水多蘭&KR0002;何¶
人事搴芳¶
　　別友人後得書因以詩贈¶
前時送君去揮手青門橋路轉不相見猶聞馬¶
蕭蕭今得出𨵿書行塵日巳遥春還遲君至共¶
結芳蘭苕¶
<pb:KR4c0051_SBCK_006-6b>¶
　　奉送浙西李僕射相公赴鎭(奉送至臨泉驛書札/見徵拙詩時在汝州)¶
建節東行是舊遊歡聲喜氣滿吴州郡人重得¶
黃丞相童子爭迎郭細侯詔下初辤温室樹夢¶
中先到景陽樓自憐不識平津閤遥望旌旗汝¶
水頭¶
　　重送浙西李相公頃嘗鎮江南巳經七載¶
　　後歷滑臺劒南兩鎭遂入相今復領舊地¶
　　新加旌旄¶
江北萬人看玉節江南千&KR0016;引金鐃鳯從池上¶
遊滄海鶴到遼東識舊巢城下清波含百谷牎¶
<pb:KR4c0051_SBCK_006-7a>¶
中逺岫列三茅碧雞白馬徊翔乆却憶朱方是¶
樂郊¶
　　送華隂尉張苕赴邕府使幕(張即燕公之孫/頃坐事除名)¶
昔忝南宫郎往來東觀頻甞披燕公傳聳&KR0002;窺¶
三辰翊聖崇國夲保賢正朝倫髙視緬今古清¶
風夐無鄰蘭錡照通衢一家十朱輪鄼國嗣侯¶
絶蔿郷貴業貧夫子承大名少年振芳塵青袍¶
仙掌下矯首凌煙旻公冶夲非罪潘郎一爲民¶
風霜苦揺落堅白無緇磷一旦逢良時天光燭¶
幽淪重爲長裾客佐彼觀風臣分野窮禹畫人¶
<pb:KR4c0051_SBCK_006-7b>¶
煙過虞巡不言此行逺所樂相知新雨起巫山¶
陽鳥鳴湘水濵離筵出蒼莽別曲多愁辛今朝¶
一杯酒明日千里人彼此孤舟去悠悠天海春¶
　　送湘陽能判官孺登府罷歸鍾陵因&KR0009;呈¶
　　江西裴中丞二十三兄(三首)¶
射策志未就從事府云除篋留馬卿賦袖有劉¶
𢎞書忽見夏木深悵然憶吾廬復持州民刺歸¶
謁專城居君家誠易知勝絶傾里閭人言北郭¶
生門有卿相輿¶
鍾陵藹千里帶郭西江水朱檻照河宫旗亭緑¶
<pb:KR4c0051_SBCK_006-8a>¶
雲裏前年初缺守愼𥳑由宸扆臨軒弄郡章得¶
人方付此是時左馮翊天下第一理貴臣持牙¶
璋優詔發青紙迎風汙吏免先令疲人喜何武¶
劾腐儒陳蕃禮髙士¶
昔&KR0155;君子堂腰下綬猶黃(中丞時爲/萬年尉)汾隂有寶氣¶
赤堇多竒鋩束𥳑下曲臺佩鞬來歷陽綺筵陪¶
一𥬇蘭室襲餘芳風水忽異勢江湖遂相忘因¶
君儻借問爲話老滄浪(中丞爲愽士制相國柳宜城議/識者韙之頃授余以其夲厥後)¶
(牧和州節度使杜司徒以中丞才器俱偉欲軍裝以重戎府故授/以夲州團練使滿坐觀腰鞬禮成歡甚相視而𥬇後房讌樂&KR0114;夜)¶
(縱談子忝司徒之賔時獲末坐初中丞自尚書屯田貟外郎岀守/踵其武者今給事中穆公代給事者右丞叚公予不佞繼右丞之)¶
<pb:KR4c0051_SBCK_006-8b>¶
(後故曰襲/餘芳焉)¶
　　送韋秀才道沖赴制舉¶
驚禽一辤巢栖息無少安秋扇一離手流塵蔽¶
霜紈故侣不可追涼風日巳寒逺逢杜陵士別¶
盡平生歡逐客無印綬楚江多芷蘭因君時暇¶
遊長鋏不復彈閱書南軒霽絙瑟清夜闌萬境¶
身外寂一杯腹中寛伊昔𤣥宗朝冬卿冠鴛鸞¶
肅穆昇内殿從容領儒冠游夏無措詞陽秋垂¶
不刋至今羣玉府學者空縱觀世人希德門揭¶
&KR0002;攀峯巒之子嚮明訓鏘如振琅玕一旦西上¶
<pb:KR4c0051_SBCK_006-9a>¶
書斑裳拂征鞍荆臺宿暮雨漢水浮春瀾君門¶
起天中多士如星欑煙霞覆𩀱闕抃舞羅千官¶
清漏滴銅臺仙廚下雕盤熒煌仰金牓錯落飛¶
濡翰古來長䇿人所歎遭時難一鳴從此始相¶
望青雲端¶
　　送李䇿秀才還湖南因&KR0009;幕中親故兼𥳑¶
　　衡州吕八郎中¶
深春風日淨爭長幽鳥鳴僕夫前致詞門有白¶
面生攝衣相問訊解帶坐南榮端志見眉睫苦¶
言發精誠因出懷中文調孤詞亦清悄如促柱¶
<pb:KR4c0051_SBCK_006-9b>¶
絃掩抑多不平乃言夲蜀士世降岷山靈前人¶
秉懿文髙視來上京曵綬司徒府所從信國楨¶
析薪委空林善響難繼聲何處依附郭幾人思¶
郈城雲天望喬木風水悲流萍前與計吏西始¶
引貢士名森然就筆札從試春官卿帝城岐路¶
多萬足伺晨星茫茫風塵中工拙同有營寒女¶
勞夜織山苗榮寸莖侯門武繼踵衣褐誰將迎¶
弱羽果摧頽壯心鬱怦怦諒無蟠木容&KR0147;覆蓬¶
累行昨日訊靈龜繇言利艱貞當求捨拔中必¶
在審己明誓將息薄遊焦思窮筆精蒔蘭在幽¶
<pb:KR4c0051_SBCK_006-10a>¶
渚安得揚芬馨曰余摧落者散質&KR0018;華纓一聆¶
辛苦辭再動依鬱情身棄言不動愛才心尚驚¶
恨無羊角風使爾化北溟論罷情益親渉旬忘¶
歸程日攜邑中客間眺江上城晝憇命金罍宵¶
談轉琁衡蕙風香麈尾月露濡桃笙忽被戒羸¶
驂薄言事南征火雲蔚千里旅思浩巳盈湘江¶
含碧虚衡嶺浮翠晶豈伊水山異適與人事并¶
油幕似崑丘粲然疊瑶瓊&KR0067;樓見清月孔坐多¶
緑醽復有衡山守夲自雲龍庭至和在靈府發¶
越侔咸英一麾岀營陽惠彼蚩蚩民隼旟辤灞¶
<pb:KR4c0051_SBCK_006-10b>¶
水居者皆涕零惟昔與伊人交歡在夙齡一從¶
雲雨散滋我鄙悋萌北渚不堪愁南音誰復聽¶
離憂&KR0002;去水浩漾無時停甞聞祝融峯上有神¶
禹銘古石琅玕姿秘文螭虎形聖功奠逺服神¶
物擁休禎賢人在其下仿像疑蓬瀛君行歷郡¶
齋大袂拂𩀱旌飾容遇朗鑒肝鬲可以呈昔日¶
馬相如臨卭坐盡傾勉君刷羽翰早取凌青冥¶
　　送張盥赴舉(并引)¶
古人以偕受學爲同門友今人以偕&KR0155;名爲同¶
年友其語孰見搢紳者皆道焉余於張盥爲丈¶
<pb:KR4c0051_SBCK_006-11a>¶
人由是道也曩吾見爾之始生以老成爲祝今¶
吾見爾之成人以未立爲憂吾不幸嚮所謂同¶
年友當其盛時聮袂齊鑣亘絶九衢&KR0002;屏風然¶
今來落落如曙星之相望昔日㑹合不煩異席¶
可長太息哉然而尚書右丞衞大受兵部待郎¶
武庭碩二君者當時偉人咸萬夫之望足以訂¶
十朋之多也第如京師無騷騷爾無忻忻爾時¶
秋也吾爲&KR0002;叩商之謳幸有感夫二君子¶
爾生始懸孤我作坐上賔引箸舉湯餅祝詞天¶
麒麟今成一丈夫坎軻愁風塵長裾來謁我自¶
<pb:KR4c0051_SBCK_006-11b>¶
號廬山人道舊與撫孤悄然傷我神依依見眉¶
睫嘿嘿含悲辛永懷同年友追想出谷晨三十¶
二君子齊飛陵煙旻曲江一㑹時後㑹巳凋淪¶
況今三十載閱世難重陳盛時一巳過來者日¶
日新不如揺落樹重有明年春火後見琮璜霜¶
餘識松筠肅機乃獨秀武抱亦絶倫爾今持我¶
詩西見二重臣成賢必念舊保貴在安貧淸時¶
爲丞郎氣力侔陶鈞乞取斗&KR0155;水因之雲漢津¶
　　送裴處士應制舉(并引)¶
晉人裴昌禹讀書數千卷於周官小戴禮尤&KR0201;¶
<pb:KR4c0051_SBCK_006-12a>¶
性是古敢言雖侯王不能卑下故與世相參差¶
凡抵有位以索合行天下幾(巨依/反)遍常歎諸侯¶
莫可遊欲一見天子而未有路㑹今年詔書徴¶
賢良昌禹大喜以爲盡可以豁平生搏髀爵躍¶
曰一觀雲龍庭足矣繇是裹三月糧而西徂咨¶
余以七言爲西遊之資籍耳¶
裴生乆在風塵裏氣勁言髙少知已注書曾學¶
鄭司農歷國多於孔夫子往來訪我到連州無¶
窮絶境終日遊登山雨中試蠟屐入洞夏裏披¶
貂裘白帝城邊又相遇歛翼三年不飛去忽然¶
<pb:KR4c0051_SBCK_006-12b>¶
結束如秋蓬自稱對䇿明光宫人言䇿中說何¶
事掉頭不荅看飛鴻彤庭翠松迎曉日鳯銜金¶
牓雲間出中貴腰鞭立傾酒宰臣委佩觀揺筆¶
古稱射䇿如彎弧一發偶中何時無由來草澤¶
無忌諱努力滿挽當雲衢憶得童年識君處嘉¶
禾驛後聮牆住垂釣鬭得王餘魚踏芳共登蘇¶
小墓此事今同夢想閒相看一𥬇且開顔老大¶
希逢舊鄰里爲君扶病到方山¶
　送錢侍御自宣州幕拜官便於華州覲省¶
五綵繡衣裳當年正相稱春風舊𨵿路歸去眞¶
<pb:KR4c0051_SBCK_006-13a>¶
多興蘭陔行可採蓮府猶逥瞪楊家紺幰迎(侍/御)¶
(即王相/公貴壻)謝守瑶華贈(宣州崔相公/有詩贈行)御街草泛豔臺相¶
煙含凝曾是平昔遊無因理歸乗¶
　　將赴汝州途岀浚下留辤李相公表臣¶
長安舊遊四十載鄂渚一別十四年後來富貴¶
巳零落歳寒松栢猶依然初逢貞元尚文主雲¶
闕天池共翔舞相看却數六朝臣屈指如今無¶
四五夷門天下之咽喉昔時往往生瘡疣聮翩¶
舊相來鎭壓四海吐納皆通流乆別凡經幾多¶
事何由說得平生意千思萬慮盡如空一笑一¶
<pb:KR4c0051_SBCK_006-13b>¶
言眞可貴世間何事最慇勤白頭將相逢故人¶
功成名遂㑹歸老請嚮東山爲近鄰¶
　　送令狐相公自僕射出鎭南梁¶
夏木正隂成戎裝出帝京霑襟辤闕淚回首別¶
郷情雲樹襃中路風煙漢上城前旌轉谷去後¶
&KR0016;踏橋聲乆領鴛行重無嫌虎綬輕終當提一¶
筆再入副蒼生¶
　　送趙中丞自司金郎轉官參山南令狐僕¶
　　射幕府(趙氏兄弟皆/僕射門客)¶
緑樹滿襃斜西南蜀路賖驛門臨白草縣道過¶
<pb:KR4c0051_SBCK_006-14a>¶
黃花相府開油幕門生逐絳紗行看布政後還¶
從入京華¶
　　送裴司徒令公自東都留守再命太原(自封/晉國)¶
(公兩任相/去十六年)¶
星使岀關東兵符賜上公山河歸舊國管籥換¶
離宫行色旌旗動軍聲鼓角雄愛棠餘故吏&KR0016;¶
竹見新童漢壘三秋靜胡沙萬里空其如天下¶
望旦夕詠清風¶
　　送李戸部侍郎自河南尹再除夲官歸闕¶
昔年内署振雄詞今日東都結去思宫女猶傳¶
<pb:KR4c0051_SBCK_006-14b>¶
洞簫賦國人先詠衮衣詩華星却復文昌位別¶
鶴重歸太一池想到金門待稱籍一時驚喜見¶
風儀¶
　　送蘄州李郎中赴任¶
楚𨵿蘄水路非賖東望雲山日夕佳薤葉照人¶
呈夏簟松花滿椀試新茶樓中飲興因明月江¶
上詩情爲晚霞北地交親長引領早將𤣥𩯭到¶
京華¶
　　洛中春末送杜録事赴蘄州¶
罇前花下長相見明日忽爲千里人君過午橋¶
<pb:KR4c0051_SBCK_006-15a>¶
回首望洛城猶自有殘春¶
　　夜宴福建盧常侍宅因送之鎭¶
暫駐旌旗洛水堤綺筵紅燭醉蘭閨美人美酒¶
長相逐莫怕猿聲發建溪¶
　　洛中送崔司業使君扶侍赴唐州¶
緑野方城路殘春柳絮飛風鳴驌驦馬日照老¶
萊衣洛苑魚書至江村鴈戸歸相思望淮水𩀱¶
鯉不應稀¶
　　送河南皇甫少尹赴絳州¶
祖帳臨周道前旌指晉城午橋羣吏散亥字老¶
<pb:KR4c0051_SBCK_006-15b>¶
人迎詩酒毎同樂別離方見情從兹洛陽社吟¶
詠欠書生¶
　　送前進士蔡京赴學究科(時崔相公楊/尚書掌選)¶
耳聞戰鼓帶經鋤振發名聲自里閭巳是世間¶
能賦客更攻牎下絶編書朱門逹者誰能識絳¶
帳諸生盡不如幸遇天官舊丞相知君無翼上¶
空虚¶
　　送唐舎人出鎭閩中¶
暫辤鴛鷺出蓬瀛忽擁𧴀貅鎭粤城閩嶺夏雲¶
迎皁蓋建谿秋樹映紅旌山川遠地由來好富¶
<pb:KR4c0051_SBCK_006-16a>¶
貴當年別有情了却人閒㛰嫁事復歸朝右作¶
公卿¶
　　送盧處士歸嵩山別業¶
世業嵩山隱雲&KR0055;無四鄰藥鑪燒姹女酒甕貯¶
賢人曉日華隂霧秋風函谷塵送君從此去鈴¶
閣少談賔¶
　　送李友路秀才赴舉¶
誰憐相門子不語望秋山生長紈綺内辛勤筆¶
硯閒榮親在名字好學弃官班竚俟明年桂髙¶
堂開𥬇顔¶
<pb:KR4c0051_SBCK_006-16b>¶
　　送國子令狐愽士赴興元覲省¶
相門才子高陽族學省清資五品官諫院過時¶
榮棣萼謝庭歸去踏芝蘭山中花帶煙嵐晚棧¶
底江含雪水寒伯仲到家人盡賀栁營蓮府遞¶
相歡¶
　　送李二十九兄貟外赴邠寜使幕¶
家襲韋平身業文素風清白至今貧南宫通籍¶
新郎吏西候從戎舊主人城外草黃秋有雪烽¶
頭煙靜虜無塵鼎門爲別霜天晚剩把離觴三¶
五巡¶
<pb:KR4c0051_SBCK_006-17a>¶
　　送分司陳郎中祗召直史館重修實録¶
蟬鳴官樹引行車言自成周赴玉除逺取南朝¶
貴公子重修東觀帝王書常時載筆窺金匱暇¶
日登樓到石渠&KR0002;問舊人劉子政如今頭白在¶
商於¶
　　送李中丞赴楚州¶
緹&KR0016;朱旗入楚城士林皆賀振家聲兒童但喜¶
迎賢守故吏猶應記小名萬頃水田連郭秀四¶
時煙月映淮清憶君初得崑山玉同嚮揚州攜¶
手行¶
<pb:KR4c0051_SBCK_006-17b>¶
　　送李庚先輩赴選¶
一家何啻十朱輪諸父𩀱飛秉大鈞曾脫素衣¶
參幕客却爲精舎讀書人離筵洛水侵杯色征¶
路函𨵿嚮晚塵今日山公舊賔主知君不負帝¶
城春¶
　　送廖參謀東遊(二首)¶
九陌逢君又別離行雲別鶴夲無期望髙樓上¶
忽相見看過花開花落時¶
繁花落盡君辤去緑草垂楊引征路東道諸侯¶
皆故人留連必是多情處¶
<pb:KR4c0051_SBCK_006-18a>¶
　　送從弟郎中赴浙西(并引)¶
從弟三復十餘年閒凡三爲浙右從事往年主¶
公入相薦&KR0993;登朝中復從公鎭南未幾而罷昨¶
以尚書外郎奉使至洛旋承新命改轅而東三¶
從公皆在舊地徴諸故事夐無其倫故賦詩贈¶
之亦志異也¶
銜命出尚書新恩換使車漢庭無右者梁苑重¶
歸歟又食建業水曾依京口居(劉將軍傳云/莒人世家京)共經¶
無限事賔主兩如初¶
<pb:KR4c0051_SBCK_006-18b>¶
劉夢得文集卷第六¶
#+PROPERTY: JUAN 6
#+PROPERTY: FILE SB04n0165-006劉夢得文集外集-卷第六.
<pb:KR4c0051_SBCK_006-1a>¶
劉夢得外集卷第六¶
　　律詩¶
　　　遊道林嶽麓寺　和韓元二君子¶
　　　張籍逺&KR0009;長句　詶湖州崔郎中¶
　　　喜韓吳興同遷　秋日書懷¶
　　　歎梅雨　酬嚴給事¶
　　　荅張祕書謝馬　和中書即事¶
　　　見&KR0009;藍橋懷舊　和裴侍中留別¶
　　　省中四松　豐安里舊居¶
　　　李相公宴餞　惠班竹杖¶
<pb:KR4c0051_SBCK_006-1b>¶
　　　楊給事製新樓　春晚即事¶
　　　牛相公述舊　詶鄭州權舎人¶
　　　和裴令公夜宴　李侍郎惠藥物¶
　　　宫城早秋　新墅溪竹¶
　　　追感韋裴六相　和牛相公感傷¶
　　　和牛相公寓懷　雨後寓懷¶
　　　林亭雨後偶成　所&KR0009;太湖石¶
　　　和王尚書　牛相公寓言¶
　　　南溪醉歌　牛相公同遊¶
　　　詶大尹裴侍郎　詶太原狄尚書¶
<pb:KR4c0051_SBCK_006-2a>¶
　　　詶崔大夫　暮秋乆雨喜晴¶
　　唐侍御&KR0009;遊道林嶽麓二寺詩并沈中丞¶
　　姚貟外所和見徴繼作¶
湘西古刹𩀱蹲蹲羣峯朝拱如駿奔青松歩障¶
深五里龍官黯黯神爲&KR1377;髙殿呀然壓蒼巘俯¶
瞰長江疑欲吞橘洲泛浮金實動水郭繚繞朱¶
樓騫語餘百響入天籟衆竒引歩輕翻翻泉清¶
石布愽碁子蘿密鳥韻如簧言回廊架險髙且¶
曲新徑穿林明復昬淺流忽濁山獸過古木半¶
空天火痕星使𩀱飛出禁垣元侯餞之遊石門¶
<pb:KR4c0051_SBCK_006-2b>¶
紫髯翼從紅袖舞竹風松雪香温馨逺持青𤨏¶
照巫峽一戞驚斷三聲猿靈山會中身不與吟¶
想峭絶愁精魂恨無黃金千萬餅布地買取爲¶
丘園¶
　　遥和韓睦州元相公二君子¶
玉人紫綬相輝映却要霜髯一兩莖其奈無成¶
空老去每臨明鏡若爲情¶
　　張郎中籍逺&KR0009;長句開緘之日巳及新秋¶
　　因舉目前仰酬髙韻¶
南宫詞客&KR0009;新篇清似湘靈促柱絃京邑舊遊¶
<pb:KR4c0051_SBCK_006-3a>¶
勞夢想歷陽秋色正澄鮮雲銜日脚成山雨風¶
駕潮頭入渚田對此獨吟還獨酌知音不見思¶
蒼然¶
　　詶湖州崔郎中見&KR0009;¶
風箏吟秋空不有指爪聲髙人靈府閒律吕侔¶
咸英昔年與兄遊文似馬長卿今來&KR0009;新詩乃¶
𩔖陶淵明磨礱老益智吟詠間彌精豈非山水¶
郷蕩漾神機清渚煙蕙蘭動溪雨虹蜺生憑君¶
虚上舎待余乗興行¶
　　詶楊八庶子喜韓吳興與余同遷見贈(依本韻/次用)¶
<pb:KR4c0051_SBCK_006-3b>¶
早遇聖明朝鴈行登九霄(吳興與余/中外兄弟)文輕傅武仲¶
酒逼盖寛饒捨矢同瞻鵠當筵共賽梟(吳興與余/同年判入)¶
(等/第)&KR0355;磨三益重唱和五音調臺栢煙常起池荷¶
香暗飄(吳興與余同爲御/史臺外有蓮池也)星文辭北極旗影度東遼¶
(吳興自度支郎中出爲行軍司馬所/從即范僕射昔范眀友爲度遼將軍)直道由來黜浮名豈¶
敢要三湘與百越雨散又雲揺逺守慙侯籍徴¶
還荷詔條顇容唯舌在別恨幾魂銷滿眼悲陳¶
事逢人少舊僚煙霞爲老伴蒲柳任先凋虎綬¶
懸新印龍　理去橈斷腸天北郡攜手洛陽橋¶
幢盖今雖貴弓旌㑹見招其如草𤣥客空宇乆¶
<pb:KR4c0051_SBCK_006-4a>¶
寥寥¶
　　秋日書懷&KR0009;河南王尹¶
公府想無事西池秋水清去年爲狎客永日奉¶
髙情況有臺上月如聞雲外笙不知桑落酒今¶
歳與誰傾¶
　　浙東元相公歎梅雨&KR0625;蒸之候因&KR0009;七言¶
稽山自與岐山別何事連年鸑鷟飛百辟商量¶
舊相入九天祗候謫仙歸平湖晚泛窺清鏡髙¶
閤晨開掃翠微今日看書最惆悵爲聞梅雨損¶
朝衣¶
<pb:KR4c0051_SBCK_006-4b>¶
　　嚴給事賀加五品兼𥳑同制水部李郎中¶
九天雨露傳青詔八舎郎官換緑衣初佩銀魚¶
隨仗入宜乗白馬退朝歸雕盤賀喜開瑶席彩¶
筆題詩出鎻闈聞道水曹偏得意霞朝霧夕有¶
光輝¶
　　裴相公大學士見示荅張祕書謝馬詩并¶
　　羣公屬和因命追作¶
草𤣥門户少塵埃丞相并州&KR0009;馬來初自塞垣¶
銜苜蓿忽行幽逕破莓苔㝷花緩轡威遲去帶¶
酒垂鞭躞蹀迴不與王侯與詞客知輕富貴重¶
<pb:KR4c0051_SBCK_006-5a>¶
清才¶
　　和司空裴相公中書即事通簡舊僚之作¶
談𥬇在巖廊人人盡所長儀形見山立文字動¶
星光日運丹青筆時看赤白囊佇聞戎馬息入¶
賀領鴛行¶
　　微之鎭武昌中路見&KR0009;藍橋懷舊之作悽¶
　　然繼和兼&KR0009;安平¶
今日油幢引他年黃紙追同爲三楚客獨有九¶
霄期宿草恨長在傷禽飛尚遲武昌應巳到新¶
柳映紅旗¶
<pb:KR4c0051_SBCK_006-5b>¶
　　奉和裴侍中將赴漢南留別坐上諸公¶
金貂曉出鳳池頭玉節前臨南雍州暫輟洪鑪¶
觀劒㦸還將大筆注春秋管絃席上留髙韻山¶
水途中入勝遊峴首風煙看未足便應重拜富¶
人侯¶
　　和兵部鄭侍郎省中四松詩十韻(松是中書/相公任侍)¶
(郎時/栽)¶
右相歷中臺移松武庫栽紫茸抽組綬青實長¶
玫瑰便有干霄勢看成構厦材數分天柱半影¶
逐日輪迴舊賞台階去新知谷口來息隂常仰¶
<pb:KR4c0051_SBCK_006-6a>¶
望翫境幾徘徊翠粒晴懸露蒼鱗雨起苔凝音¶
助瑶瑟飄蘂泛金罍月桂花遥燭星榆半對開¶
終須似雞樹榮茂近昭回¶
　　和蘇郎中㝷豐安里舊居&KR0009;主客張郎中¶
漳濵卧起恣間遊宣室徴還未白頭舊隱來㝷¶
通德里新篇冩出畔牢愁池看科斗成文字鳥¶
聽提壷憶獻酬同學同年又同舎許君雲路竝¶
華輈¶
　　將赴蘇州途出洛陽留守李相公申宴餞¶
　　寵行話舊形於篇章謹杼下情以申仰謝¶
<pb:KR4c0051_SBCK_006-6b>¶
歳杪風物動雪餘宫苑晴兔園賔客至金谷管¶
絃聲洛水故人別吴宫新燕迎越郎憂不淺懷¶
袖有瓊英¶
　　吳興敬郎中見惠班竹杖兼示一絶聊以¶
　　謝之¶
一莖烱烱琅玕色數節重重瑇瑁文柱到髙山¶
未登處青雲路上願逢君¶
　　和浙西王尚書聞常州楊給事製新樓因¶
　　&KR0009;之作¶
文昌星象盡東來油幕朱門次第開且上新樓¶
<pb:KR4c0051_SBCK_006-7a>¶
看風月㑹乗雲雨一時回(尚書在南宫爲左丞給/事與禹錫皆是郎吏)¶
　　詶淅東李侍郎越州春晚即事長句¶
越中藹藹繁華地秦望峯前禹穴西湖草初生¶
邊鴈去山花半謝杜䳌啼青油晝卷臨髙閣紅¶
斾晴翻繞古堤明日漢庭徴舊德老人爭出若¶
邪溪(後漢劉寵爲㑹稽大治及徴還山隂縣有五六老&KR0369;自若/邪山谷閒出人賫百錢以送寵勞之荅曰自明府下車民)¶
(不見吏年老遇值聖明故奉/送寵爲人選一大錢受之也)¶
　　詶淮南牛相公述舊見貽¶
少年曽忝漢庭臣晚歳空餘老病身初見相如¶
成賦日㝷爲丞相掃門人追思往事咨嗟乆喜¶
<pb:KR4c0051_SBCK_006-7b>¶
奉清光𥬇語頻猶有登朝舊冠冕待公三入拂¶
埃塵¶
　　詶鄭州權舎人見&KR0009;十二韻¶
朱户凌晨啓碧梧含早涼人從滎澤至書到漆¶
沮傍抃㑹因佳句情深取斷章愜心同𥬇語入¶
耳勝笙篁憶昔三條路居鄰數仞墻(舎人舊宅光/福時忝東鄰)¶
學堂青玉案彩服紫羅囊麟角看成就龍駒見¶
柳楊彀中飛一箭雲際落𩀱鶬(舎人一舉登科/又判入等第)甸邑¶
叨前列天臺媿後行(鄙人離渭南主簿十年舎人方尉/此邑及罹譴謫重入南宫爲禮部)¶
(郎中舎人方/在考功貟外)鯉庭傳事業雞樹遂翺翔書殿連鳴¶
<pb:KR4c0051_SBCK_006-8a>¶
鵲神池接鳳凰追遊蒙尚齒惠好結中腸(鄙人在/集賢與)¶
(西掖接近/日夕追遊)鎩翮方&KR0913;舉危根易損傷一麾憐弃置¶
五字借恩光(鄙人出牧姑/蘇舎人草制)汝海崆峒秀溱流芍藥¶
芳風能行偃草境靜不爭桑(鄙人轉臨汝/舎人收滎陽)轉斾趨𨵿¶
右頒條匝渭陽病吟猶有思老醉巳無狂塵滿¶
鴻溝道沙驚白狄郷竚聞黃紙詔促召紫微郎¶
　　奉和裴令公夜宴¶
天下蒼生望不休東山雖有但時遊從來海上¶
仙桃樹肯逐人閒風露秋¶
　　病卧李侍郎見惠藥物謔以文星之句¶
<pb:KR4c0051_SBCK_006-8b>¶
隱几支頥對落暉故人書信到柴扉周南留滯¶
商山老星象如今屬少微¶
　　詶留守牛相公宫城早秋寓言見&KR0009;¶
曉月映宫樹秋光起天津涼風稍動葉宿露未¶
生塵景氣尚芳麗曠望感心神揮毫成逸韻開¶
閤遲來賔擺去將相印漸爲逍遥身如招後房¶
宴却要白頭人¶
　　牛相公留守旯示城外新墅有溪竹秋月¶
　　親情多往宿遊恨不得去因成四韻兼𥳑¶
　　洛中親故之什兼命同作¶
<pb:KR4c0051_SBCK_006-9a>¶
別墅洛城外月明村墅通光輝滿地上絲管發¶
舟中堤豔菊花露島涼松葉風髙情限清禁寒¶
漏滴深宫¶
　　和僕射牛相公追感韋裴元相登庸皆四¶
　　十餘未五十薨殁豈早榮早枯之義今年¶
　　將六十猶粗強徤因親故勸酒率然成篇¶
　　并見&KR0009;之作¶
坐鎭清朝獨殷然間徴故事數前賢用才同踐¶
鈞衡地稟氣終分大小年威鳳夲池思泛泳仙¶
查舊路望回旋猶憐綺季深山裏唯有松風與¶
<pb:KR4c0051_SBCK_006-9b>¶
石田¶
　　和僕射牛相公以離闕庭七年班行親故¶
　　亡殁十無一人再覩龍顔喜慶雖極感歎¶
　　風燭能不愴然因成四韻并示集賢中書¶
　　二相公所和¶
乆辭龍闕擁紅旗喜見天顔拜赤墀三省英寮¶
非舊侣萬年芳樹長新枝交朋接武居仙院幕¶
客追風入鳳池雲母屏風即施設可憐榮耀冠¶
當時¶
　　和僕射牛相公見示長句¶
<pb:KR4c0051_SBCK_006-10a>¶
靜得天和興自濃不縁宦逹性靈慵大鵬六月¶
有間意仙鶴千年無躁容流輩盡來多歎息官¶
班髙後少過從唯應加築露臺上䞉見終南雲¶
外峯¶
　　和牛相公夏末雨後寓懷見示¶
金火交爭正抑揚蕭蕭飛雨助清商曉看紈扇¶
恩情薄夜覺紗燈刻數長樹上早蟬纔發響庭¶
中百草巳無光當年富貴亦惆悵何況悲翁髮¶
似霜¶
　　牛相公林亭雨後偶成¶
<pb:KR4c0051_SBCK_006-10b>¶
飛雨過池閣浮光生草樹新竹開粉奩初蓮&KR0761;¶
香炷野花無時節水鳥自來去若問知境人人¶
閒第一處¶
　　牛相公題姑蘇所&KR0009;太湖石兼&KR0009;李蘇州¶
震澤生竒石沈濳得地靈初辭水府出猶帶龍¶
宫腥發自江湖國來榮卿相庭從風夏雲勢上¶
漢古查形拂拭魚鱗見鏗鏘玉韻聆煙波含宿¶
潤苔蘚助新青嵌穴胡鶵貌纎鋩蟲篆銘孱顔¶
傲林薄飛動向雷霆煩熱近還散餘酲見便醒¶
凡禽不敢息浮壒莫能停靜稱垂松蓋鮮冝映¶
<pb:KR4c0051_SBCK_006-11a>¶
鶴翎忘憂常目繫素尚與心&KR0115;眇小欺湘鷰團¶
圎𥬇落星徒然想融結安可測年齡採取詢郷¶
耊搜求按舊經垂鈎入空𨻶隔浪動晶熒有獲¶
人爭賀歡謡衆共聽一州驚閱寶千里逺楊舲¶
覩物洛陽陌懷人吴御亭&KR0009;言垂天翼早晚起¶
滄溟¶
　　和陳許王尚書酬白少傅侍郎長句因通¶
　　𥳑汝洛舊遊之什¶
寥廓髙翔不可追風雲失路暫相隨方同洛下¶
書生詠又建軍前大將旗雪裏命賔開玉帳飲¶
<pb:KR4c0051_SBCK_006-11b>¶
中請號駐金巵竹林一自王戎去𥞇阮雖貧興¶
未衰¶
　　和僕射牛相公寓言(二首)¶
兩度竿頭立定誇回眸舉袖拂青霞盡抛今日¶
貴人㨾復振前朝名相家御史近來休直宿尚¶
書依舊趂參衙具瞻尊重誠無敵猶憶洛陽千¶
樹花¶
心如止水鑒常明見盡人閒萬物情鵰鶚騰空¶
猶逞俊驊騮齒足自無驚時來未覺權爲祟貴¶
了方知退是榮只恐重重丗縁在事須三度副¶
<pb:KR4c0051_SBCK_006-12a>¶
蒼生¶
　　和牛相公南溪醉歌見&KR0009;¶
脫屣將相守冲謙惟於山水獨不廉枕伊背洛¶
得勝地鳴臯少室來軒簷相(去/聲)形面勢然指畫¶
言下變化隨顧瞻清池曲榭人所致野趣幽芳¶
天與添有時轉入潭島閒珍木如幄藤爲簾忽¶
然便有江湖思沙礫平淺草纎纎怪石釣出太¶
湖底珠樹移自天台尖崇蘭迎風緑泛豔坼蓮¶
含露紅　襜脩廊架空逺岫入弱柳覆檻流波¶
霑渚蒲抽英劒脊動岸荻迸筍錐頭銛攜觴命¶
<pb:KR4c0051_SBCK_006-12b>¶
侣極永日此會雖數心無猒人皆置莊身不到¶
富貴難與逍遥兼唯公出處得自在決就放曠¶
辭炎炎坐賔盡歡恣談謔媿我掉頭還&KR0108;髯能¶
令商於多病客亦覺自適非沈濳¶
　　詶僕射牛相公晉國池上別後至甘棠館¶
　　忽夢同游因成口号見&KR0009;¶
巳嗟池上別魂驚忽報夢中攜手行此夜獨歸¶
還乞夢老人無睡到天明¶
　　裴侍郎大尹雪中遺酒一壷兼示喜眼疾¶
　　初平一絶有間行把酒之句斐然仰詶¶
<pb:KR4c0051_SBCK_006-13a>¶
卷盡輕雲月更明金篦不用且間行若傾家釀¶
招來客何必池塘春草生¶
　　詶太原狄尚書見&KR0009;¶
家聲烜赫冠前賢時望穹崇鎭北邊身上官銜¶
如坐主幕中談𥬇取同年幽并俠少趨鞭弭燕¶
趙佳人奉管絃仍把天兵書號筆逺題長句&KR0009;¶
山川¶
　詶宣州崔大夫見&KR0009;¶
白衣曽拜漢尚書今日恩光到弊廬再入龍樓¶
稱綺季應縁狗監&KR0003;相如中郎南鎭權方重内¶
<pb:KR4c0051_SBCK_006-13b>¶
史髙齋興有餘遥想敬亭春欲暮百花飛盡柳¶
花初¶
　　詶皇甫十少尹暮秋乆雨喜晴有懷見示¶
雨餘獨坐卷簾帷便得詩人喜霽詩揺落從來¶
長年感慘舒偏是病身知掃開雲霧呈光景流¶
盡潢汙見路&KR0302;何況菊香新酒熟神州司馬好¶
狂時¶
劉夢得外集卷第六¶
