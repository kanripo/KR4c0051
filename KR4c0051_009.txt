# -*- mode: mandoku-view; -*-
#+TITLE: 劉夢得文集
#+DATE: 2015-09-11 08:17:39.823906
#+PROPERTY: ID KR4c0051
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0164-009劉夢得文集-卷第九.
<pb:KR4c0051_SBCK_009-1a>¶
劉夢得文集卷第九¶
　　樂府¶
　　　泰娘歌　秋扇詞¶
　　　搗衣曲　七夕¶
　　　龍陽縣歌　度桂嶺歌¶
　　　揷田歌　畬田行¶
　　　蒲萄歌　鶗鴂吟¶
　　　牆隂歌　觀雲篇¶
　　　踏潮歌　百花行¶
　　　春有情篇　路傍曲¶
<pb:KR4c0051_SBCK_009-1b>¶
　　　白鷺兒　壯士行¶
　　　邊風行　竹枝詞¶
　　　楊柳枝詞　浪濤沙詞¶
　　　瀟湘神詞　抛毬樂詞¶
　　　又楊柳枝詞　又竹枝詞¶
　　　紇那曲¶
　　泰娘歌(并引)¶
泰娘夲韋尚書家主謳者初尚書爲吴郡得之¶
命樂工誨之琵琶使之歌且舞無幾何盡得其¶
術居一二歳㩦之以歸京師京師多新聲善工¶
<pb:KR4c0051_SBCK_009-2a>¶
於是又損去故技以新聲度曲而泰娘名字往¶
往見稱於貴遊之閒元和初尚書薨于東京泰¶
娘出居民閒乆之爲蘄州刺史張愻所得其後¶
愻坐事謫居武陵郡愻卒泰娘無所歸地荒且¶
逺無有能知其容與藝者故日抱樂器而哭其¶
音燋殺以悲雒客聞之爲歌其事以足于樂府¶
云爾¶
泰娘家夲昌門西門前緑水環金堤有時妝成¶
好天氣走上臯橋折花戲風流太守韋尚書路¶
傍忽見停隼旟斗量明珠鳥傳意紺幰迎入專¶
<pb:KR4c0051_SBCK_009-2b>¶
城居長鬟如雲衣似霧錦茵羅薦承輕歩舞學¶
驚鴻水榭春歌撩上客蘭堂暮從郎西入帝城¶
中貴遊簪組香簾櫳低鬟緩視抱明月纎指破¶
撥生胡風繁華一旦有銷歇題劒無光履聲絶¶
洛陽舊宅生草萊杜陵蕭蕭松栢哀妝奩蟲網¶
厚如繭愽山鑪側傾寒灰蘄州刺史張公子白¶
馬新到銅駞里自言買&KR0015;擲黃金月墮雲中從¶
自始安知鵩鳥坐隅飛寂寞旅魂招不歸秦家¶
鏡有前時結韓壽香銷故篋衣山城少人江水¶
碧斷鴈哀猿風雨夕朱&KR0246;巳絶爲知音雲&KR0066;未¶
<pb:KR4c0051_SBCK_009-3a>¶
秋私自惜舉目風煙非舊時夢㝷歸路多參差¶
如何將此千行淚更灑湘江斑竹枝¶
　　秋扇詞¶
莫道恩情無重來人閒榮謝遞相催當時初入¶
君懷袖豈念寒爐有死灰¶
　　搗衣曲¶
爽砧應秋律繁杵含淒風一一逺相續家家音¶
不同户庭凝露清伴侣明月中長裾委襞積輕¶
珮垂&KR0731;瓏汗餘衫更馥鈿移麝半空報寒驚邊¶
鴈促思聞候蟲天狼正芒角虎落定相攻盈篋¶
<pb:KR4c0051_SBCK_009-3b>¶
&KR0009;何處征人如轉蓬¶
　　七夕(二首)¶
河鼓靈旗動常娥破鏡斜滿空天是幕徐轉斗¶
爲車機罷猶安石橋成不礙查寧知觀津女竟¶
夕望雲涯¶
天衢啓雲帳神馭上星橋初喜渡河漢頻驚轉¶
斗杓餘霞張錦幛輕電閃紅綃非是人閒丗還¶
悲後㑹遥¶
　　龍陽縣歌¶
縣門白日無塵土百姓縣前挽魚&KR0328;主人引客¶
<pb:KR4c0051_SBCK_009-4a>¶
登大堤小人縱觀黃犬怒鷓鴣驚鳴遶籬落橘¶
柚垂芳照牎户沙門草緑見吏稀寂&KR0663;斜陽照¶
懸鼓¶
　　度桂嶺歌¶
桂陽嶺下下復髙髙人稀鳥獸駭地逺草木豪¶
&KR0009;言千金子知余歌者勞¶
　　插田歌(并引)¶
連州城下俯接村墟偶登郡樓適有所感遂書¶
其事爲俚歌以俟采詩者¶
岡頭花草齊鷰子東西飛田塍望如線白水光¶
<pb:KR4c0051_SBCK_009-4b>¶
參差農婦白紵裙農夫緑蓑衣齊倡田中歌嚶¶
儜如竹枝但聞怨響音不辨俚語詞時時一大¶
&KR0015;此必相嘲嗤水平苗漠漠煙火生墟落黃犬¶
往復還赤雞鳴且啄路傍誰家郎烏帽衫袖長¶
自言上計吏年初離帝郷田夫語計吏君家儂¶
足諳一來長安罷眼大不相參計吏&KR0015;致詞長¶
安眞大處省門髙軻峨儂人無度數昨來補衛¶
士唯用筒竹布君看二三年我作官人去¶
　　畬田行¶
何處好畬田團團縵山腹鑚&KR0027;得雨卦上山燒¶
<pb:KR4c0051_SBCK_009-5a>¶
卧木驚麏走且顧羣雉聲咿喔紅熖逺成霞輕¶
煤飛入郭風引上髙岑獵獵度青林青林望靡¶
靡赤光低復起照潭出老蛟爆竹驚山&KR0017;夜色¶
不見山&KR0012;明星漢閒如星復如月俱逐曉風滅¶
夲從&KR0251;石光遂致烘天&KR0044;下種暖灰中乗陽拆¶
牙孽蒼蒼一雨後苕穎如雲發巴人拱手吟耕¶
耨不&KR0028;心由來得地勢徑寸有餘隂¶
　　蒲萄歌¶
野田生蒲萄纒繞一枝蒿移來碧墀下張王日¶
日髙分歧浩繁縟脩蔓蟠詰曲揚翹嚮庭柯意¶
<pb:KR4c0051_SBCK_009-5b>¶
思如有屬爲之立長架布護當軒緑米液漑其¶
根理踈看滲漉繁葩組綬結懸實珠璣蹙馬乳¶
帶輕霜龍鱗躍初旭有客汾隂至臨堂瞪&KR0031;目¶
自言我&KR0051;人種此如種玉釀之成美酒令人飲¶
不足爲君持一斗往取涼州牧¶
　　鶗鴂吟¶
朝陽有鳴鳯不聞千萬祀鶗鴂摧衆芳畏聞先¶
入耳秋風白露晞從是爾啼時如何上春日唧¶
唧滿庭飛¶
　　牆隂歌¶
<pb:KR4c0051_SBCK_009-6a>¶
白日左右浮天潢朝脯影入東西牆昔爲童兒¶
在隂戲當時意小覺日長東鄰侯家吹笙簧隨¶
隂促促移象牀西隣田舎乏糟糠就影汲汲舂¶
黃&KR0413;因思九州四海外家家只占牆隂内莫言¶
牆隂數尺閒老却主人如等間君看眼前光景¶
促中心莫學太行山¶
　　觀雲篇¶
興雲感隂氣疾走如見機晴來意態行有&KR0002;功¶
成歸葱蘢含晚景㓗白凝秋暉深夜渡銀漢漠¶
漠仙人衣¶
<pb:KR4c0051_SBCK_009-6b>¶
　　踏潮歌(并引)¶
元和十年夏五月終風駕濤南海羨溢南人云¶
踏潮也率三更&KR0010;一有之余爲連州客或爲予¶
言其&KR0250;因歌之附于南越志¶
屯門積日無迴飈滄波不歸成踏潮轟如鞭石¶
矻且揺亘空欲駕黿鼉橋驚湍蹙縮悍而驕大¶
陵髙岸失岧嶤四邊無阻音響調背&KR0018;元氣掀¶
重霄介鯨得性方逍遥仰鼻嘘吸揚朱翹海人¶
狂顧迭相招&KR0290;衣髽首聲嘵嘵征南將軍登麗¶
譙赤旗指麾不敢囂翌日風迴沴氣消歸濤納¶
<pb:KR4c0051_SBCK_009-7a>¶
納景昭昭烏泥白沙復滿海海色不動如青瑶¶
　　百花行¶
長安百花時風景宜輕薄無人不沽酒何處不¶
聞樂春風連夜動微雨凌曉濯紅豔出牆頭雪¶
光映樓角繁紫韻松竹逺黃遶籬落臨路不勝¶
愁輕飛去何託滿庭蕩魂魄照廡成丹渥爛漫¶
嗾顚狂飄零勸行樂時節易婉娩清隂覆池閣¶
唯有安石榴當軒慰寂寞¶
　　春有情篇¶
爲問遊春侶春情何處㝷花含欲語意草有&KR0242;¶
<pb:KR4c0051_SBCK_009-7b>¶
生心&KR0040;頻唯發色雲輕不作隂縱令無月夜芳¶
興暗中深¶
　　路傍曲¶
南山宿&KR0040;晴春入鳯皇城處處聞&KR0246;管無非送¶
酒聲¶
　　白鷺兒¶
白鷺兒最髙格毛衣新成雪不敵衆禽喧呼獨¶
凝寂&KR0012;眠芊芊草乆立潺潺石前山正無雲飛¶
去入遥碧¶
　　壯士行¶
<pb:KR4c0051_SBCK_009-8a>¶
隂風振寒郊猛虎正咆哮徐行岀燒地連吼入¶
黃茅壯士走馬去鐙前彎玉弰叱之使人立一¶
發如鈹交悍情忽星墮飛血濺林梢彪炳爲我¶
席羶腥充我庖里中欣害除賀酒紛號呶明日¶
長橋上傾城看斬蛟¶
　　邊風行¶
邊馬蕭蕭鳴邊風滿磧生暗添弓箭力斗上鼓¶
鼙聲襲月寒暈起吹雲隂陣成將軍占氣候出¶
號夜翻營¶
　　竹枝詞(并引/九首)¶
<pb:KR4c0051_SBCK_009-8b>¶
四方之歌異音而同樂歳正月余來建平里中¶
見聮歌竹枝吹短笛擊鼓以赴節歌者&KR0045;袂雎¶
舞以曲多爲賢聆其音中黃鍾之羽其卒章激¶
訐如吴聲雖傖儜不可分而含思宛轉有湛濮¶
之豔昔屈原居沅湘閒其民迎神詞多鄙陋乃¶
爲作九歌到于今荆楚鼓舞之故余亦作竹枝¶
詞九篇俾善歌者颺之附于末後之聆巴歈知¶
變風之自焉¶
白帝城頭春草生白鹽山下蜀江清南人上來¶
歌一曲北人莫上動郷情¶
<pb:KR4c0051_SBCK_009-9a>¶
山桃紅花滿上頭蜀江春水拍江流花紅易衰¶
似郎意水流無限似儂愁¶
江上春來新&KR0040;晴瀼西春水縠文生橋東橋西¶
好楊柳人來人去唱歌行¶
日出三竿春霧消江頭蜀客駐蘭橈溤&KR0009;狂夫¶
書一&KR0083;住在成都萬里橋¶
兩岸山花似雪開家家春酒滿銀杯昭君坊中¶
多女伴永安宫外踏青來¶
城西門前灩澦堆年年波浪不能摧懊惱人心¶
不如石少時東去復西來¶
<pb:KR4c0051_SBCK_009-9b>¶
瞿唐嘈嘈十二灘此中道路古來難長恨人心¶
不如水等間平地起波瀾¶
巫峽蒼蒼煙&KR0040;時清猿啼在最髙枝箇裏愁人¶
腸自斷由來不是此聲悲¶
山上層層桃季花雲閒煙火是人家銀釧金&KR0107;¶
來&KR0018;水長刀短笠去燒畬¶
　　楊柳枝詞(九首)¶
塞北梅花羗笛吹淮南桂樹小山詞請君莫奏¶
前朝曲聽唱新翻楊柳枝¶
南陌東城春早時相逢何處不依依桃紅李白¶
<pb:KR4c0051_SBCK_009-10a>¶
皆誇好須得垂楊相發揮¶
鳯闕輕遮翡翠幃龍墀遥望麴塵絲御溝春水¶
相暉映狂殺長安年少兒¶
金谷園中鶯亂飛銅駝陌上好風吹城東桃李¶
須&KR0119;盡爭似垂楊無限時¶
花萼樓前初種時美人樓上&KR0242;腰支如今抛擲¶
長街裏露葉如啼欲恨誰¶
煬帝行宫汴水濵數株殘柳不勝春晚來風起¶
花如雪飛入宫牆不見人¶
御陌青門拂地垂千條金縷萬條絲如今綰作¶
<pb:KR4c0051_SBCK_009-10b>¶
同心結將贈行人知不知¶
城外春風吹酒旗行人揮袂日西時長安陌上¶
無窮樹唯有垂楊管別離¶
輕盈嫋娜占年華舞榭妝樓處處遮春盡絮飛¶
留不得隨風好去落誰家¶
　　浪濤沙詞(九首)¶
九曲黃河萬里沙浪濤風簸自天涯如今直上¶
銀河去同到牽牛織女家¶
洛水橋邊春日斜碧流輕淺見瓊砂無端陌上¶
狂風急驚起鴛鴦出浪沙¶
<pb:KR4c0051_SBCK_009-11a>¶
汴水東流虎眼文清淮晚色鴨頭春君看渡口¶
濤沙處渡却人閒多少人¶
鸚鵡舟頭浪颭沙青樓春望日將斜銜泥鷰子¶
爭歸舎獨自狂夫不憶家¶
濯錦江邊兩岸花春風吹浪正濤沙女郎翦下¶
鴛鴦錦將嚮中流定晚霞¶
日照澄州江霧開淘金女伴滿江隈美人手飾¶
侯王印盡是沙中浪底來¶
八月濤聲吼地來頭髙數丈觸山迴須臾却入¶
海門去卷起沙堆似雪堆¶
<pb:KR4c0051_SBCK_009-11b>¶
莫道讒言如浪深莫言遷客似沙沈千濤萬灑¶
(去)雖辛苦吹盡狂沙始到金¶
流水濤沙不暫停前波未滅後波生令人忽憶¶
瀟湘渚迴唱迎神三兩聲¶
　　瀟湘神詞(二首)¶
湘水流湘水流九疑雲物至今愁君問二妃何¶
處所零陵香草露中秋¶
斑竹枝斑竹枝涙痕&KR0039;&KR0039;&KR0009;相思楚客欲聽瑶¶
瑟怨瀟湘深夜月明時¶
　　抛毬樂詞(二首)¶
<pb:KR4c0051_SBCK_009-12a>¶
五綵繡團圎登君瑇瑁筵最宜紅燭下偏稱落¶
花前上客如先起應須贈一舩¶
春早見花枝朝朝恨發遲及看花落後却憶未¶
開時幸有抛毬樂一杯君莫辭¶
　　楊柳枝詞(二首)¶
迎得春光先到來淺黃輕緑映樓臺秖縁嫋娜¶
多情思便被春風長暗催¶
巫峽巫山楊柳多朝雲暮雨逺相和因想陽臺¶
無限事爲君迴唱竹枝歌¶
　　竹枝詞(二首)¶
<pb:KR4c0051_SBCK_009-12b>¶
楊柳青青江水平聞郎江上唱歌聲東邊日出¶
西邊雨道是無晴還有晴¶
楚水巴山江雨多巴人能唱夲郷歌今朝北客¶
思歸去迴入紇那披緑羅¶
　　紇那曲詞(二首)¶
楊柳鬱青青竹枝無限情同郎一迴顧聽唱紇¶
那聲¶
踏曲興無窮調同詞不同願郎千萬壽長作主¶
人翁¶
　　右巳上詞先不入集今附卷末¶
<pb:KR4c0051_SBCK_009-13a>¶
¶
劉夢得文集卷第九¶
<pb:KR4c0051_SBCK_009-13b>¶
<pb:KR4c0051_SBCK_009-13b>¶
#+PROPERTY: JUAN 9
#+PROPERTY: FILE SB04n0165-009劉夢得文集外集-卷第九.
<pb:KR4c0051_SBCK_009-1a>¶
劉夢得外集卷第九¶
　　表述引傳碑¶
　　　論西戎表　謝上連州刺史表¶
　　　含輝洞述　吏隱亭述¶
　　　傳信方述　彭陽唱和集引¶
　　　唱和集後引　吳蜀集引¶
　　　汝洛集引　子劉子自傳¶
　　　王公神道碑¶
　　爲淮南杜相公論西戎表¶
臣某言臣一辤闕庭巳僅二載官當重任身受¶
<pb:KR4c0051_SBCK_009-1b>¶
厚恩旣懷子牟戀闕之心又&KR0018;臧文竊位之責¶
思所以歌頌聖德禆&KR0024;箴規塵露至微不任懇¶
迫臣逺祖詩顯名漢代出牧南陽讜言善筞隨¶
事獻納忠醇之至聞于中外遺風可襲有激愚¶
&KR0168;臣是以輒竭聞見粗陳梗槩雖不盡陛下聖¶
明萬分之一然臣子之心有直必獻伏惟皇帝¶
陛下德合天地道躋文武㢮張普&KR0054;法則隂陽¶
氣均生成人霑亭育凡是氛沴覆以春和銷除¶
容納皆如聖意寛宥肆赦實賴皇明河中誅鋤¶
不勞兵革淮右底定不戮一人慶浹萬&KR0022;事出¶
<pb:KR4c0051_SBCK_009-2a>¶
千古近又西戎背約寇犯王師陛下&KR0042;貸豺狼¶
矜其凶悍布以恩澤果此知慙功因德成不以¶
兵制故詩云獫狁孔熾書稱蠻夷猾夏臣觀自¶
古帝王不忍小忿貽大患故竭耗中國盡力邊¶
陲至如滅昆明之城平大宛之種豈是發揮皇¶
猷増榮&KR0164;&KR0125;故賢哲之論薄衛霍之功陛下鏡¶
歷代無益之端修大君文德之教遂得北狄深¶
藏五城晏閉百蠻嚮化四海無虞惟此小蕃尚¶
迷聲教陛下示之大信&KR0042;以舊恩雖&KR0028;防暫驚¶
而烽燧旋罷臣&KR0018;恩方鎭初懼寇戎正於憂迫¶
<pb:KR4c0051_SBCK_009-2b>¶
之時果聞仁聖之諭攘却凶孽不勞干戈臣靜¶
思逺圖乆計莫若存信施惠以愧其心歳通玉¶
帛待以客禮昭宣聖德擇奉&KR0105;之臣恢拓皇威¶
選謹邊之將積粟塞下坐甲&KR0028;中以逸待勞以¶
髙御下重其金玉之贈結以舅甥之歡小來則¶
慰安大至則嚴備明其斥&KR0248;不撓不侵則戎狄¶
爲可封之人沙場無戰死之骨若天下無事人¶
安歳稔然後訓兵命將破虜摧衝原州營田靈¶
武盡復舊地通使安西國家長筭悉在於此計¶
熟事定舉必有功苟未可圖豈曰容易此皆陛¶
<pb:KR4c0051_SBCK_009-3a>¶
下朝夕倦談之事前後立驗之謀臣質性頑踈¶
籌畫庸近受恩非據敢忘獻忠犬馬之心實所¶
罄盡謹遣某官某奉表¶
　謝上連州刺史表¶
臣某言伏奉去三月七日制授臣使持節連州¶
刺史恭承睿旨跪奉詔書皇恩重於丘山聖澤¶
深於&KR0040;露抃舞失次神魂再揚臣某(中謝)臣性愚¶
拙謬學文詞幸遇休明累登科第出身入仕竝¶
不因人德宗臨御之時臣忝御史陛下龍飛之¶
日臣忝郎官恭守章程勤脩職業權臣奏用蓋¶
<pb:KR4c0051_SBCK_009-3b>¶
聞虚名實非曲求可以覆視跡卑易枉無路自¶
明亦縁臣有微才所以嫉臣者衆競生口語廣¶
肆加誣㐲頼陛下至仁特從寛典舉以縁坐貶¶
佐遐藩屢變星霜頻經恩赦犬馬懷戀寢興匪¶
寧唯讀佛經願延聖壽昨蒙詔命追赴上都隨¶
列授官俾居逺郡在臣之分榮幸巳多伏荷陛¶
下孝理&KR0042;深皇明照燭哀臣老母羸疾憫臣一¶
身零丁特降洪恩得移善部光榮廣被母子再¶
生凡在人臣皆感聖德凡爲人子皆荷聖慈豈¶
惟賤臣獨受恩造不覺喜極至于涕零昔殷王¶
<pb:KR4c0051_SBCK_009-4a>¶
俯念於前禽且聞解網漢帝有哀於少女爰命¶
罷刑方之聖朝不足多尚感召和氣慰安羣生¶
非臣隕越所能上報伏以南方厲疾多在夏中¶
臣自發柳州便染瘴瘧扶筞在道不敢停留即¶
以今月十一日到州上訖謹宣聖旨以示逺人¶
恭述詔條所期富庶無任¶
　　含輝洞述¶
河南薛公景晦以文無害爲尚書刑部郎中以¶
訕爲道州刺史居郡大理至於無事清機羡益¶
盡付山水一旦以書來誇曰吾得異境于近郊¶
<pb:KR4c0051_SBCK_009-4b>¶
自城西門竝南山俯江水有石穹然如夏屋其¶
左右前後又如回廊曲房藻繡雕彤之象雲生¶
日入怪狀迭發水石卉木香非人寰意其甞爲¶
食霞御氣者之所遊息委蛻而去不知其幾千¶
百年逮今得諸黃冠野夫及詣而信因名其地¶
曰含輝洞蓋詩家流所謂山水含清輝者是巳¶
吾子常以詞業於丗盍爲我誌焉愚得書退而¶
深惟若薛公者少居江湖閒遊名山東探禹穴¶
止四明句曲金華陽羡南過九江薄莊廬以渉¶
彭蠡天下山水之籍存乎胷中第其髙下銖兩¶
<pb:KR4c0051_SBCK_009-5a>¶
不失及是而口呿不能名顧爲竒信矣若江華¶
者九疑三湘之佳麗地也前此二千石御史中¶
執法河南元次山諫大夫北平陽亢宗司刑大¶
夫東平吕和叔皆碩人也考盤招隱之致&KR0106;汲¶
汲然卒使兹境貴于異日豈地愛其寶有時而¶
發邪顧謂異信矣夫物之有作俟言而逺故述¶
焉以書于洞隂曰營陽欝欝山水第一洞有含¶
輝遊人忘歸忘歸孔樂請言其明先是斯境蘙¶
于榛薄天姿&KR0012;絶凡目所忽閟其清光有待而¶
發公之來思探異翫竒茇野憇林而民恱之旣¶
<pb:KR4c0051_SBCK_009-5b>¶
恱其至益知所嗜捫徑歷峴來適公志偶得竒¶
絶聿來告公駕言從之谷岸溟濛有石如門又¶
如垣墉憀&KR1347;交才似綸似組乃芟乃治乃可布¶
武伸脰掉臂空洞無阻左右回環儼若廊廡飛¶
泉出竇練縋花吐觸石吹沙珮揺&KR0246;撫側逕寅¶
縁豁然見天有石如堂度之五筵東西二門與¶
日明昬奥者如室宣者如軒因其髙下爰構亭¶
榭匠生於心隨指如化開山剪木&KR0229;以私屬結¶
構曁茨子來嬉嬉無事而就&KR0022;人不知淑清之¶
辰休澣之時雅歩幅巾琴壷以隨前無俗人與¶
<pb:KR4c0051_SBCK_009-6a>¶
白雲期年日盡適形神不覊元氣顥然觀吾朶¶
頥遵渚之鴻有時而飛石門之下可以棲遲此¶
谷而盈彼丘而夷維公之羭跡永在斯¶
　　吏隱亭述¶
元和十五年再牧于連州作吏隱亭海陽湖壖¶
入自外閒不知藏山歷級東望怳非人寰前有¶
四榭隔水相鮮凝靄蒼蒼淙流布懸架險通蹊¶
有梁如蜺輕泳徐轉有舟如翰登霞漾月若在¶
天漢視彼廣輪千畒之半翠麗于是與丗殊貫¶
㵟明峭絶&KR1218;靡葱蒨炎景有宜昬旦迭變疑昔¶
<pb:KR4c0051_SBCK_009-6b>¶
神鼇&KR0018;山而抃摧其別島置此髙岸海陽之名¶
自元先生先生元結有銘其碣元維假符予維¶
左遷其閒相距十五餘年封境服人其猶比肩¶
天下山水非無美好地偏人逺空樂魚鳥謝公¶
開山渉月忘還豈曰無娱伊險且艱溪山尤物¶
城池爲伍却&KR0029;佛寺左聮仙府勢拱臺殿光含¶
霜廡窈如壷中別見天宇石堅不老水流不腐¶
不知何人爲今爲古石焉終堅水焉終竭不知¶
何時再融再結¶
　　傳信方述¶
<pb:KR4c0051_SBCK_009-7a>¶
余爲連州四年江華守河東薛景晦以所著古¶
今集驗方十通爲贈其志在於拯物予故申之¶
以書異日景晦復&KR0009;聲相謝且咨所以&KR0024;前方¶
之闕醫拯道貴廣庸可以學淺爲辤遂於篋中¶
得巳試者五十餘方用塞長者之問皆有所自¶
故以傳信爲目云元和十三年六月八日中山¶
劉禹錫述¶
　　彭陽唱和集引¶
丞相彭陽公始由貢士以文章爲羽翼怒飛于¶
&KR0115;&KR0115;及貴爲元老以篇詠佐琴壷取適乎閒讌¶
<pb:KR4c0051_SBCK_009-7b>¶
鏘然如朱&KR0246;玉磬故名聞于丗閒鄙人少時亦¶
甞以詞藝梯而航之中途見險流落不試而胷¶
中之氣伊欝蜿蜒泄爲章句以遣愁沮悽然如¶
燋桐&KR0012;竹亦名聞于丗閒雖窮逹異趣而音英¶
同或故相遇甚歡其合面必抒懷其離居必&KR0009;¶
興重詶累贈體備今古好事者多傳布之今年¶
公在并州余守吴門相去迴逺而音徽如近且¶
有書來抵日三川守白君編録與吾子贈荅緘¶
縹囊以遺余白君爲詞以冠其前号曰劉白集¶
悠悠思與所賦亦盈于巾箱盍次第之以塞三¶
<pb:KR4c0051_SBCK_009-8a>¶
川之誚於是緝綴凡百有餘篇以彭陽唱和集¶
爲目勒成兩軸爾後繼賦附于左云大和七年¶
二月五日中山劉禹錫述¶
　　唱和集後引¶
貞元中予爲御史彭陽公從事于太原以文章¶
相徃來有日矣無何予受譴南遷十餘年閒公¶
登用至宰相出爲衡州方獲㑹面輸冩藴積相¶
視&KR0644;然爾後或雜賦詩贈荅編成兩軸大和五¶
年余領吴郡公鎭太原常發函寓書必有章句¶
絡繹於數千里内無曠旬時八年公爲吏部尚¶
<pb:KR4c0051_SBCK_009-8b>¶
書予牧臨汝有詩歎七年之別署其後云集卷¶
自此爲第三未幾予轉左馮公登左揆每恨近¶
而不見形於詠言開成元年公鎭南梁予以太¶
子賔客分司東都新韻繼至率云三軸成矣二¶
年冬忽&KR0009;一章詞調悽切似有永訣之旨伸紙¶
&KR0099;歎居數日果承訃書嗚呼聆風相恱者四十¶
年㑹面交歡者十九年以詩見投凡七十九首¶
勒成三卷以副平生之言¶
　　吳蜀集引¶
長慶四年余爲歴陽守今丞相趙郡李公時鎭¶
<pb:KR4c0051_SBCK_009-9a>¶
南徐州每賦詩飛函相示且命同作爾後出處¶
乖逺亦如鄰封凡詶唱始於江南而終於劒外¶
故以吴蜀爲目云¶
　　汝洛集引¶
大和八年予自姑蘇轉臨汝樂天罷三川守復¶
以賔客分司東都未幾有詔領馮翊辤不拜職¶
換太子少傅分務以遂其髙時予代居左馮明¶
年予罷郡以賔客入洛日以章句交歡因而編¶
之命爲汝洛集¶
　　子劉子自傳¶
<pb:KR4c0051_SBCK_009-9b>¶
子劉子名禹錫字夢得其先漢景帝賈夫人子¶
勝封中山王謚曰靖子孫因爲中山人也七代¶
祖亮事北朝爲冀州刺史散&KR0016;常侍遇遷都洛¶
陽爲北部都昌里人丗爲儒而仕墳墓在洛陽¶
北山其後地狹不可依乃葬滎陽之檀山原由¶
大王父巳還一昭一穆如平生曽祖凱官至&KR0054;¶
州刺史祖鍠由洛陽主簿察視行馬外事歳滿¶
轉殿中丞侍御史贈尚書祠部郎中父諱緒亦¶
以儒學天寶末應進士遂及大亂舉族東遷以¶
違患難因爲東諸侯所用後爲淮西從事本府¶
<pb:KR4c0051_SBCK_009-10a>¶
就加鹽鐵副使遂轉殿中主務于埇橋其後罷¶
歸浙右至楊州遇疾不諱小子承風訓稟遺敎¶
眇然一身奉尊夫人不敢殞滅後忝登朝或領¶
郡蒙恩澤先府君累贈至吏部尚書先太君盧¶
氏由彭城縣太君贈至范陽郡太夫人初禹錫¶
旣冠舉進士一幸而中試閒歳又以文登吏部¶
取士科授太子校書官司間廣得以請告奉温¶
凊是時年少名浮於實士林榮之及丁先尚書¶
憂迫禮不死因成痼疾旣免喪相國楊州節度¶
使杜公領徐泗素相知遂請爲掌書記捧檄入¶
<pb:KR4c0051_SBCK_009-10b>¶
告太夫人曰吾不樂江淮閒汝冝謀之於始因¶
白丞相以請曰諾居數月而罷徐泗而河洛猶¶
艱難遂改爲楊掌書記渉二年而道無虞前約¶
乃行調補京兆渭南主簿明年冬擢爲監察御¶
史貞元二十一年春德宗新棄天下東宫即位¶
時有寒俊王叔文以善弈棊得通籍待詔因閒¶
&KR0169;得言及時事上大竒之如是者積乆衆未之¶
知至是起蘇州&KR0122;超拜起居舎人充翰林學士¶
遂隂薦丞相杜公爲度支鹽鐵等使翊日叔文¶
以夲官及内職兼充副使未幾特遷户部侍郎¶
<pb:KR4c0051_SBCK_009-11a>¶
賜紫貴振一時愚前巳爲杜丞相奏署崇陵使¶
判官居月餘日至是改屯田貟外郎判度支鹽¶
鐵等案初叔文北海人自言猛之後有逺祖風¶
惟東平吕温隴西李景儉河東柳宗元以爲信¶
然三子者皆與余厚善日夕過言其能叔文實¶
工言治道能以口辨移人旣得用自春至秋其¶
所施爲人不以爲當非時上素被疾至是尤劇¶
詔下内禪自爲太上皇後謚曰順宗東宫即皇¶
帝位是時太上乆寢疾宰臣及用事者都不得¶
召對宫掖事秘而建桓立順功歸貴臣於是叔¶
<pb:KR4c0051_SBCK_009-11b>¶
文首貶渝州後命終死宰相貶崖州余出爲連¶
州途至荆南又貶朗州司馬居九年詔徴復授¶
連州自連歷夔和二郡又除主客郎中分司東¶
都明年追入充集賢殿學士轉蘇州刺史賜金¶
紫移汝州兼御史中丞又遷同州充夲州防禦¶
長春宫使後被足疾改太子賔客分司東都又¶
改祕書監分司一年加撿校禮部尚書兼太子¶
賔客行年七十有一身病之日自爲銘曰¶
不夭不賤夭之祺&KR0006;重屯累厄數之竒&KR0006;天與¶
所長不使施&KR0006;人或加訕心無疵&KR0006;寢於此牖¶
<pb:KR4c0051_SBCK_009-12a>¶
盡所期&KR0006;葬近大墓如生時&KR0006;魂無不之庸詎¶
知&KR0006;¶
　　唐故監察御史贈尚書右僕射王公碑¶
公諱倰字眞長其先乗黃帝夫大聖之後與庶¶
姓不同如河出崑崙濳於厚地欻焉振起&KR0108;爲¶
洪瀾環自天非衆川也故自黃帝八代而生舜¶
武王克殷求有嬀之胤滿封於陳是爲胡公十¶
三葉生完自以公子國難不得立乃抱樂器奔¶
齊桓公以卿禮接之下又十一葉和以乆爲政¶
隂浹于人遂有齊國三代稱王至建爲秦所滅¶
<pb:KR4c0051_SBCK_009-12b>¶
項羽入秦封建孫安爲濟北王漢興失國齊人¶
謂之王家因以爲氏安子㳙仕漢爲鎭東將軍¶
青州牧封劇縣伯自㳙至彤几一十九代兩漢¶
公卿牧守如家諜然十代祖猛字景略符秦尚¶
書令佐秦成覇業與孔明佐蜀同功故時人爲¶
之王葛史云北海劇人遂著爲族望九代祖休¶
儀曹尚書八代祖鎭惡佐命宋武長安擒姚&KR0486;¶
至北齊五代祖昕七兵尚書兄弟九人時号王¶
氏九龍於齊史有傳髙祖顗字君粹北齊著作¶
郎燕郡太守曽祖敬忠成州刺史大父上容髙¶
<pb:KR4c0051_SBCK_009-13a>¶
宗封嶽進士及第歷侍御史主客兵部貟外郎¶
累遷兵右金吾衛將軍冀州刺史靈州都督朔¶
方道緫管見職官儀及衣(逸二/字)烈考暾宣州宣¶
城縣令贈工部郎中娶河東裴氏乃生僕射孝¶
睦餘力工爲文始以崇文生應深謀祕䇿考入¶
上第拜監察御史天之賦予莫能兩大旣&KR0402;令¶
名而不以景福享齡五十五葬于河南府偃師¶
縣亳邑郷後以子貴累贈禮部尚書至右僕射¶
夫人江夏李氏祔焉李門多竒才父暄起居舎¶
人暄子鄘門下侍郎平章事髙叔祖善蘭臺郎¶
<pb:KR4c0051_SBCK_009-13b>¶
崇文館學士注文選行於時善子邕北海郡太¶
守有重名四方之士求爲碑誌者傾天下故夫¶
人於盛宗禮範可法累贈至江夏郡夫人僕射¶
有三子長子早終次子處&KR0007;少嬰沈恙慕道士¶
養生之術髙尚其趣強仕而没積善不試後來¶
果大焉季子彦威字子美始以五經登甲科歷¶
太常&KR0054;士祠部貟外郞遷屯田郎中轉户部司¶
封竝充禮儀使判官&KR0042;文館學士京兆少尹諫¶
議大夫史館脩撰以直諫出爲河南少尹入爲¶
少府監司農卿改湽青節度使徴拜户部侍郎¶
<pb:KR4c0051_SBCK_009-14a>¶
判度支勢逼生患出爲衛尉卿分司東都㝷起¶
爲陳許節度使檢校禮部尚書充汴宋亳等州¶
節度觀察處置等使北海縣開國子食邑五百¶
户娶潁川韓氏主客貟外郎衢之女國子祭酒¶
楊頊(呼/玉)之外孫夫人有三弟皆材無子早謝巳¶
如禮祔葬于亳邑原僕射厚德覆露之尚書丕¶
承之以蚤&KR0012;銳意嚮學甞閱詩至蓼莪篇感激¶
流涕故其志如刃始淬及學成立朝爲鴻儒入¶
用爲能臣參定儀制財成經費起書生擁旌節¶
今又領全師鎭上游握神符垂三組皆嚮時感¶
<pb:KR4c0051_SBCK_009-14b>¶
發之所激也志就而學成名聞而身逹欲報無¶
所外榮中悲人子之孝在乎揚其先德以耀于¶
逺乃俾學古者書夲系所自且銘于&KR0027;趺螭首¶
云銘曰¶
山積而髙澤積而長聖人之後必大而昌由聖¶
與賢或爲覇強建不克嗣濟北䟽疆齊人德之¶
其族稱王佐于符秦北海重光僕射之生&KR0018;材¶
而起筞千萬乗擢爲御史同時條對千目仰視¶
桂林一枝㭘芥相似名動海内夫豈不偉種德¶
而牙迺生令子出入鼎貴理財統師流根之澤¶
<pb:KR4c0051_SBCK_009-15a>¶
密印纍纍峻其追崇幽顯有輝孝嗣之志歉然¶
弗怡春露秋霜感傷履之時乆能慕禄豐益悲¶
明發不寐永懷孝思攄之無窮曷若豐碑景亳¶
之原佳城在斯乃金石刻揭于道陲松邪栢邪¶
有洛之湄過者必下來觀信詞¶
劉夢得外集卷第九¶
<pb:KR4c0051_SBCK_009-15b>¶
